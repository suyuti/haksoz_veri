{
  "id": "5b68371d-94d0-4d93-bf53-bcdac633e73d",
  "title": "İnanıyorsan",
  "author": "Bünyamin Doğruer",
  "year": "2017",
  "issue": "Sayı: 321 - Aralık 2017",
  "url": "https://www.haksozhaber.net/okul/inaniyorsan-7837yy.htm",
  "content": "Bu zulüm bu kan bu cefa denizinde\nBu mahremiyet bu vefasızlık mevsiminde\nYüreğimizin hüzünlerle kesiştiği günlerde\nİnanıyorsan güçlüsün kardeşim\nBir gül geceye kanıyor\nDoludizgin geliyor ölümler\nAcılarımız büyük\nSırtımızda ilahi emanetin yükü\nUzaklarda çok uzaklarda sürgündeyiz\nHavf ve reca arasında gerilmiş hayat\nMum sarısı ay güneş yaralı\nKuşatsa da bizi vahşi kum fırtınası\nİnanıyorsan güçlüsün kardeşim\nPervasızca müminlere saldıranlar\nİnan hakikatin şah damarını kesemezler\nSabrın anahtarlarıyla açılacak kapanan kapılar\nYeter ki içimizdeki iman tohumunu çürütmeyelim\nİnanıyorsak bizler üstünüz kardeşim\nİneceğiz bir gün sevdanın bulutlarından\nSilinecek zalimlerin kanla çizilen haritası\nDağılacak kasvetin tüm karanlıkları\nGözyaşlarımızın süzüldüğü topraklarda\nNehir gibi akışınla özgürlüğe kanat çırpışınla\nİnanıyorsan üstünsün kardeşim\nİzzetin ve onurunla...",
  "crawled_at": "2025-06-02T10:26:33.995943"
}