{
  "id": "31f6ebff-1e9f-472c-8320-6bdadc83c675",
  "title": "Bu Nasıl Bir Dünya",
  "author": "Bünyamin Doğruer",
  "year": "2021",
  "issue": "Sayı: 361 - Nisan 2021",
  "url": "https://www.haksozhaber.net/okul/bu-nasil-bir-dunya-8471yy.htm",
  "content": "Düşünce felç akıl iptal duygular hâkim\nİlim kör hikmet yitik insan pek zalim\nŞirkin ve küfrün bataklığında ruhlar kirlenmiş\nVahşi kapitalizmin kuşatmasında insanlar dünyevileşmiş\nİlişkiler şeyh-mürit ilişkisi eleştiri yok\nPeygamber-sahabe ilişkisinden zerre eser yok\nCehalet meskenet zillet hurafeler sarmalında\nZihinler kokuşmuş liderlere tapma hastalığı var toplumda\nAllah ile bağlarını koparan yozlaşan insanlar\nŞirkin bataklığında çeşit çeşit ruhsal hastalıklar\nMüslümanlar zalimlerin karşısında paramparça\nFiravunların oyun sahasına dönmüş mazlum coğrafya\nBasiret yok akıl örtülmüş cehalet diz boyu\nHer yeri kaplamış bu ahlaksız hayatın iğrenç küfrü\nHüzünden tebessümler ören ey peygamber\nTefrika meşrebimiz oldu ümmet derbeder\nGözlerdeki acının içinde öfke görüyorum\nHabire tevhidin tuğlalarıyla sabır duvarları örüyorum\nBu nasıl bir dünya akışkan cıvıklaşmış\nİnsanlar kaypak pragmatist sulara kulaç atmış\nVarsa yoksa masa kasa mide menfaat\nDin oyun ve eğlence olmuş her yerde şatafat\nAhlak vicdan adalet tedavülden kalkmış\nModernleşmeyle insanlar fıtratından sapmış\nHızla yayılıyor gösterişçi dindarlık törensel ayinler\nİman ışığı sönmüş pörsümeye yüz tutmuş bilinçler\nİslami bütünlük kayboldu müthiş savrulmalar var\nDin diye sunulan sadece mezhepçi cemaatçi yorumlar",
  "crawled_at": "2025-06-02T10:26:33.995943"
}