{
  "id": "e3a2ad9d-ee6a-4cd2-b263-066e693e9248",
  "title": "Kavgamız",
  "author": "Bünyamin Doğruer",
  "year": "2013",
  "issue": "Sayı: 265 - Nisan 2013",
  "url": "https://www.haksozhaber.net/okul/kavgamiz-6798yy.htm",
  "content": "Sen yiğidim\nSabır içinde umutlar yeşert\nSesimizde hasret\nSesimizde sancılı sabahlar\nSesimizde yarınların güneşi\nSen ey yüreği kuş gibi çırpınan çocuk\nSen ey direnişin tomurcuğu\nAdalet ve özgürlük çığlığı içinde büyü\nDağ yamaçlarına\nUçurumlara\nKentin alanlarına çılgınca koşup\nDeli yağmurlar altında kan verip döneceğiz\nİlkbaharın dirilişin sesiyle\nKahhar ve tek olanın aşkına ayarladık kalbimizi\nHangi firavun durdurabilir bizi\nArtık durgun nehirlere atılan kördüğüm çözüldü\nVurulup düştüğümüz yerde kanımız kurusa da\nKurumayacak şahdamarımızdan dökülen direniş çiçekleri\nBir şahlanış ki fecre kadar\nBir aşk ki özgürlüğe kadar\nKimdir söyle yaktığımız isyan ateşini söndürecek\nKimdir bize cennet vadeden Rabbimizle aramıza girecek\nKimdir mazlumları gönlüne girmemizi engelleyecek\nHangi zalimdir doğacak güneşi engelleyecek\nSular kabardı nehirler coştu bir kere\nAlnımızın çatında büyüyor kıyam\nEy yetim ey zeytin  gözlü çocuğum\nBil ki tevhid adalet ve özgürlük içindir kıyam",
  "crawled_at": "2025-06-02T10:26:33.995943"
}