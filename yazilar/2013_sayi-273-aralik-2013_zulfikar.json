{
  "id": "a55ddcdb-322f-4847-9b7e-befaeced971b",
  "title": "Zülfikar",
  "author": "Hatice Kübra Baytap",
  "year": "2013",
  "issue": "Sayı: 273 - Aralık 2013",
  "url": "https://www.haksozhaber.net/okul/zulfikar-6950yy.htm",
  "content": "En tatlı yerinden bölündü uykum\nZifiri karanlıkta aralarken perdeyi\nToz duman bulut sarmıştı çoktan\nKan kokusu kilometrelerce uzaktan\nBir çift göz\nŞam'dan Kamışlı'ya yolculuk\nSon durak Nusaybin parkında\nBir çift göz\nUykusuz sulak ve kandan ekran\nİki yavruda aynı bakışlar\nGörmeye durun taşınmaz duygular\nYastıksız iki yavru baş\nUyku diler topraktan\nAna dilsiz ana uykusuz ana umutsuz\nMüsaade dilerken belgelemeye\nDefalarca aynı cümle döküldü dilinden\nLâ! Lâ! Lâ!\nAna onurlu ana gururlu ana Ana\nBir çift iki yavru\nDil şewat dil şikest dil birîn\nBêbav û bêkes\nDil bi xwîn\nKamışlı’ya selam\nŞam'a selam\nSuriye'ye selam\nSelamlar Hama'dan\nBir çift göz\nİki şehit yavrusu\nUğurlamış Şam'ı Suriye'yi tüm varlığını\nNerede akranları akrabaları\nKim bilir\nÖlüm kucağında üşümesinler diye mi bıraktılar babayı\nOysa şehit evlatları dağdar\nYüzükoyun yatmakta toprağa\nSelam vermeye durmayaydım\nÜrperdim\nBir çift göz kan çanaklarından\nUzanmış minik eller dua niyetine\nBir çift gözyaşı benden artan\nGürlese dağlar\nKucak açsa mağaralar\nUmudu yitirilmiş yavrularda\nBir çift göz gördüm zülfikar...",
  "crawled_at": "2025-06-02T10:26:33.995943"
}