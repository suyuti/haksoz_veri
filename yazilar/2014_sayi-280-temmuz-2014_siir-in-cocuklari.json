{
  "id": "93dce687-7dcd-47c3-9d19-605041e5d296",
  "title": "Şiir'in Çocukları",
  "author": "Hatice Kübra Baytap",
  "year": "2014",
  "issue": "Sayı: 280 - Temmuz 2014",
  "url": "https://www.haksozhaber.net/okul/siirin-cocuklari-7063yy.htm",
  "content": "Ayaz'ın sıcaklığı vurur yüzlerine\nKoca mığ'ların minik başlarda üşümesi güneşte\nTitremeler değil korkudan\nHeyecandan duramazlar yerinde\nYarını yüklerken omuzlarına\nYüreğin taaa en tepesinden indirmezler\nEbeveynle yer değişirken\nGün'lerin çocukları\nYarın'ın çocukları\nŞiir'in çocukları dahi bulamadı\nÇocukluğu hiçbir yerde\nSavaşla birlikte yitirmiş\nYitirdiği tek şey oyundu belki de\nMirasçısı barışın\nŞehitlerden kalan varisi çocuklar\nZafer türküleri yankılanır\nFısıldarken ebede\nNasırlı ellerin\nArtık top tutan yürekleri yoktu\nCoşan, koşan, oynayan parklardan\nÖlüm çığlıkları\nDüşen mermilerin\nTozu dumanı yutmuş seher'in rengini\nGeceyi aydınlatan fosforlu misillemeler\nEnkaza dönüşen sabahlarda\nGüneşi dondurur morg sokaklar\nEmzik ucunda bebelerin ninnileri iniltiler\nKan'dan doyurmasa karınlarını\nKahırdan doyar niceler\nMuhacir değil\nVatan'ından toprağından olmak\nDeğil göçebe\nMenzilden menzile varmak\nIrak eller gitmesin zoruna\nKalma garip hicret'in arasında\nKucak açtıysa mü'min duasında\nAğla\nİman'dan muhacir olana",
  "crawled_at": "2025-06-02T10:26:33.995943"
}