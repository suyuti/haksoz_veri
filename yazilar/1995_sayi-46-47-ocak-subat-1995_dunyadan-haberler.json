{
  "id": "e49ab73d-b0a9-4298-9af2-cbab0c3853a7",
  "title": "Dünyadan Haberler",
  "author": "Haksöz",
  "year": "1995",
  "issue": "Sayı: 46/47 - Ocak/Şubat 1995",
  "url": "https://www.haksozhaber.net/okul/dunyadan-haberler-820yy.htm",
  "content": "İşbirlikçi Yöneticilerin Amerika'daki Flörtü\nKazablanka'da düzenlenen \"Ortadoğu ve Kuzey Afrika'nın Ekonomik Kalkınması\" konulu konferansın ardından, Amerika Colorado eyaletinde \"U.S. Middle East Bruckut\" adlı Amerikan Dışişlerine bağlı bir kuruluş tarafından basına kapalı olarak yapılan benzer bir konferans düzenlendi. Fahri olarak başkanlığını A.B.D.'deki Suudi Sefiri Bender b. Sultan'ın yaptığı kuruluşun düzenlediği toplantıya, çeşitli Arap ülkelerinden otuzun üzerinde temsilci ve Siyonist heyetler katıldı. Bu heyetlere ek olarak Dünya Bankası da toplantıya katılanlar kuruluşlar arasında. Toplantıda, Kazablanka Konferansını hayata geçirmek için Orta Doğu'daki ticari faaliyetler; gelir kaynakları ve bölgenin güvenliği konularında yoğunlaşıldı. Toplantıya geçmişte Amerikan Kongresinde Yahudi Lobisinin başkanlığını yapmış iki isim de katıldı: Henry Sigman ve Robert Lifton. Emperyalizmin ve Siyonistlerin kurduğu kapan son gelişmelere bakılırsa oldukça bol tilki ve çakal avlamış görünüyor. Ancak Allah'ın tuzağı hepsinden güçlü değil mi?\nFetih\nEtyopya'da Şeriat Gösterisi\nEtyopya'da yaklaşık 150.000 kişi gösteri yaparak, Müslüman toplum için şeriatın tatbik edilmesi talebinde bulundu. Yürüyüş ilk başta Suudi Arabistan'ın Mekke'ye Hacc için gideceklere uyguladığı bürokratik zorlukları protesto için düzenlenmişti. Fakat kısa bir zaman içinde, geçen Haziran ayında oluşturulan anayasa meclisinde tartışılmakta olan anayasa taslağında Kur'ani yasaların yer alması lehine bir gösteriye dönüştü. Müslümanlar Etyopya nüfusunun yaklaşık %45'ini oluşturuyorlar. Etyopyalıların yaklaşık %40'ı da Etyopya Ortadox Kilisesine bağlı.\nMiddle East Times\nİslami Cihadın Tavrı\nFilistin İslami Cihad Hareketi Sorumlularından Hani Abid'in şehadeti dolayısıyla binlerce kişinin katılımıyla Gazze sokaklarında büyük bir gösteri düzenlendi. Göstericiler Arafat, Kahire ve Oslo Anlaşmalarını protesto eden sloganlar attılar. Gösteri sırasında taşınan pankartların birinde şöyle yazılıydı: \"Siyonist askerlerin bedenlerine delikler açanlar artık Arafat'ın bedenine de aynı deliği açmalıdırlar\" Daha önce de Arafat, şehid Hani Abid'in Gazze'de Umeri Mescidi'nde düzenlenen cenaze merasimine katılmak istemiş, ancak orada bulunanlar tarafından kovulmuştu.\nFetih\nArafat Kur'an'ı Yasaklayabilecek mi?\nÖzerk Filistin Bölgesinde eğitimden sorumlu idari birim bütün okullara gönderdiği bir genelge ile okullarda Yahudi düşmanlığına işaret eden Kur'ani ayetlerin tedris edilmesini ve Cuma hutbelerinde Yahudiler ve Tevrat ile ilgili ayetlerin tefsirini yasakladı. Basın yayın kuruluşlarının verdiği haberlere göre okul müdürlüklerine ulaştırılan bildirilerde de aynı yasaklama tekrarlanıyor. Aynı şekilde haritaların yeniden düzenlenmesi ve Filistin ismi veya onu çağrıştıracak isimlerin kullanılmasının yeniden ele alınması ve Filistin'in de sadece Batı Şeria ile sınırlı tutulması öngörülüyor.\nFetih\nGazze Öğrenci Seçimlerinde Hamas'ın Başarısı\n5 Aralık'ta Gazze İslam Üniversitesi'nde yapılan öğrenci birliği seçimlerinde HAMAS'ın adayları oyların %91.48'ini aldılar. HAMAS'ı oyların %7.7 'sini alan İslami Cihad izledi. FKÖ lideri Yaser Arafat'ın Fetih Hareketi ise 9 üyenin belirleneceği birlik seçimlerinden son dakikada çekildiğini açıkladı. HAMAS Üniversitenin 4 yıllık tarihi geçmişinde yapılan seçimlerin pek çoğunu kazanmıştı. HAMAS'ın lider kadrosunu oluşturanlar arasında bu üniversiteli öğretim üyesi olan iki isim de bulunuyor.\nMiddle East Times\nGazze'de Operasyon\nKasım'1994 ayının son günlerinde Yahudi yerleşimcilerin kaldığı Gazze'de Nistsarim yakınlarında bir mücahidin düzenlediği operasyon sonucunda Siyonist subaylardan birçok ölü ve yaralı olduğu haber verildi. Olayın hemen ardından Siyonist-Arafat işbirliği komitesi, olası gelişmeler ve girişilebilecek yeni saldırıları bastırmak amacıyla toplandı. Yaser Arafat \"Barış Düşmanları\" olarak nitelediği bu tür olayları tertip edenlerin en kısa zamanda tutuklanacağını açıkladı. Ancak Nistsarim'de olanlar ve geçmişteki benzer olaylar Arafat'ın Gazze ve Eriha'daki devletini genişletmek amacıyla ortaya koyduğu tavırla Filistin Halkının özgürlükler için ortaya koyduğu tavrın çeliştiğini bir kez daha göstermiş bulunuyor.\nFetih\nGIA'nın Barış Şartı: Şeriat\nGIA, Cezayir Cunta yönetimine son bir fırsat verdiğini beyan ederek, anayasanın Kur'an'a ve şeriata göre yeniden düzenleneceğinin taahhüt edilmesi halinde kuvvetlerinin ateş kesebileceğini açıkladı.\nLe Monde",
  "crawled_at": "2025-06-02T10:26:33.995943"
}