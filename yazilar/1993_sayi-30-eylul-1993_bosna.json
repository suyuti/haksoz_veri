{
  "id": "5f11884f-fb3a-4ad5-bfe1-6c67aa41116d",
  "title": "Bosna",
  "author": "Hicabi Kırlangıç",
  "year": "1993",
  "issue": "Sayı: 30 - Eylül 1993",
  "url": "https://www.haksozhaber.net/okul/bosna-483yy.htm",
  "content": "Gözyaşlarına senin yemin ederim ki\nTufan olacak öfken yanaklarından inip\nBoğacak bizi suskunluğun elleri\nÇıkabileceğimiz bir dağ da kalmayacak\nGözyaşlarına senin yemin ederim ki\nKalbin bizi de yakacak daha\nSabaha çıkmayan nefesin gecemiz olacak\nAy da olmayacak artık yıldızlar da\nBöyle yaşadıkça biz umutlarından kaçak\nKalbin bizi de yakacak daha\nGüneşler öldükçe ölecek buz kesileceğiz\nYağmaya terk ettiğimiz kalbimizin\nÇakallar uluyacak dağlarında\nKalbimize akmayacak artık damarlarımız\nGüneşler öldükçe buz kesileceğiz\nAkıt gözyaşlarını üstümüze\nYeşersin kalbimizin toprağı yeniden\nAkıt ki dirilsin fidanları\nÇöllerimizi henüz rüzgar götürmemişken\nAkıt gözyaşlarını üstümüze\nGözyaşlarına senin yemin ederim ki\nYa sen güleceksin ya biz kahrolacağız\nKokacak ruhumuz sen görmeyeceksin\nYüzeceğiz ya da ateşten ırmaklarda\nGözyaşlarına senin yemin ederim",
  "crawled_at": "2025-06-02T10:26:33.995943"
}