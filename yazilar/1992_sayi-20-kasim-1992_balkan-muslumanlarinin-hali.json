{
  "id": "fedd610b-69d6-4f1a-8cc8-96d9f4eeb90c",
  "title": "Balkan Müslümanlarının Hali!",
  "author": "Mehmet Akif Ersoy",
  "year": "1992",
  "issue": "Sayı: 20 - Kasım 1992",
  "url": "https://www.haksozhaber.net/okul/balkan-muslumanlarinin-hali-297yy.htm",
  "content": "-Nedir uzakta nümayan olan şu ıssız ova?\nKİ pek hazin duruyor? - Bilmiyor musun? Kosova!\nNasıl bilirdin! Evet bilmesen de hakkın var;\nBırakmamış ki, taş üstünde taş, kuduz canavar!\nYol uğratıp da bu sahradan önce geçmişsen;\nGörür müsün, bakalım, bir nişane geçmişten?\nNe olmuş onca mefahir? Ne olmuş onca diyar?\nNasıl da, bitmiş o saymakla bitmiyen asar!\nNüfus-u müslime çökmüş da gayr-ı müslimeden\nİdare müşkül olurmuş tevazün eylemeden\nDemek tevazün içindir bu Müslüman kesmek;\nO hâsıl oldu mu artık adam kesilmeyecek!\nTevazün olmadı besbelli: her taraf yanıyor;\nOdun kıyar gibi binlerce sine doğranıyor!\nNe bir yaşındaki masum için beşikte hayat;\nNe seksenindeki mazlum için eşikte necat;\nO, baltalarla kesiktir; o süngülerle delik...\nÖbek öbek duruyor pıhtı pıhtı kanla kemik.\nBütün yıkılmış ocak, başka şey değil görünen;\nYüz elli bin bu kadar hânumâm buldu sönen!\nSiz, ey bu yangım ihzar eden beş altı sefil,\nKi ettiniz bizi Hırvat'la Sırb'a karşı rezil!\nMinareler serilip hâke, sustu ma'bedler;\nYıkıldı medreseler; dümdüz oldu merkadler\nMesâcidin çoğu meydanda yok, kalanlar ise,\nYa gördüğün gibi meyhanedir, ya bir kilise\nŞu, haç kazılmak için alnı parça parça olan;\nŞu, vaftiz etmek için buzlu gölde dondurulan\nZavallılarla soğuklarda titreşen eytâm;\nŞu, süngülerle aranmış delik deşik erhâm;\nŞu, na'şı kanlı çarıklarla çiğnenen kızlar;\nŞu, hanedanı sönenler; şu hânumansızlar;\nŞu ümmehât-ı perişan; şu derbeder evlâd;\nŞu, saç yolan ninecikler; şu inleyen ecdâd;\nŞu, bombalarla çöken kubbeler derûnundan;\nKemik sütunları halinde fışkıran ecsâd;\nŞu kül yığınları altında saklı gövdeleri\nTavaf eden, o yürekler dayanmayan feryad;\nTiyatrolarda görülmez, değil mi, nazlı beyim?",
  "crawled_at": "2025-06-02T10:26:33.995943"
}