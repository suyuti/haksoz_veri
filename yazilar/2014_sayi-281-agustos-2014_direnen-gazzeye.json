{
  "id": "85b05e95-70f3-4309-bc1c-d287342290f8",
  "title": "Direnen Gazze’ye",
  "author": "Celal Kurşun",
  "year": "2014",
  "issue": "Sayı: 281 - Ağustos 2014",
  "url": "https://www.haksozhaber.net/okul/direnen-gazzeye-7082yy.htm",
  "content": "Yaşlı gözlerimle mi yazsam\nYoksa bilenen yüreğimle mi?\nDüşmezsin yerlere hiçbir zaman davam\nEn zor olanı acaba ölmek mi?\nTitreyen kalpler ne zaman çatlar\nİki büklüm olur mu benim de bedenim\nAlınca yavrumun şehit sıcaklığını\nTutunca minik ellerini olanca soğukluğuyla...\nÖfkem, siren sesini duydun mu?\nTüm dünya sağır kesilmiş iken\nRuhun hâlâ uyuyor mu?\nEy ümmet Gazze haykırıyor iken\nDedim ki kızım zalim İsrail\nKatlediyor masumları hain sefil\nAç elini semaya ben ne dersem ‘âmin’ de\nKahr-u perişan eyle, muzaffer kıl mücahidleri deyince\nÂmin dedi incecik bir ses, âmin, tüm samimiyetiyle\nKaç ince âmin etkili bir füze eder\nBilmem amma, Rahman bilsin yeter\nUyuma artık direniş vaktidir bu\nAhirette açılsın yüzünde güller\nAldırma sen yoluna devam et\nApansız gelse de zalimin mermisi göğsüne\nKan damlar a canlar olsa olsa fırtına öncesi sükûnet\nBurada filizler böyle yeşerir mevsimlere nispet\nAblukalar kırılır, sular çağıldar\nBM Hamas’ı kınarmış ne yazar\nKaldı mı ki kaçacak deliğiniz, söyleyecek yalanınız\nGazze geliyor zail olmaya mahkûm bırakıldınız\nKuşan çiçekli elbiseni ey çocuk\nAçtığında gözlerini derin bir nefes al\nSen kurtulanlardan oldun\nYa kalanlar!",
  "crawled_at": "2025-06-02T10:26:33.995943"
}