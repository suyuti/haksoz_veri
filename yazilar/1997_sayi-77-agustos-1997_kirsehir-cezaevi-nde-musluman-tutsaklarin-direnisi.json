{
  "id": "e34df531-6e03-4727-a541-b17ccdc64fd3",
  "title": "Kırşehir Cezaevi'nde Müslüman Tutsakların Direnişi",
  "author": "Haksöz",
  "year": "1997",
  "issue": "Sayı: 77 - Ağustos 1997",
  "url": "https://www.haksozhaber.net/okul/kirsehir-cezaevinde-musluman-tutsaklarin-direnisi-1758yy.htm",
  "content": "Kırşehir Cezaevi daha önce burada kalmakta olan Sivas davası sanığı müslümanların karşılaştığı baskılarla müslüman kamuoyunun gündemine gelmekteydi. O dönemde sorunların kaynağında, cezaevi müdürünün tavırları yatmaktaydı. Şimdi de müslüman tutsaklar savcının ürettiği sorunlarla boğuşuyorlar. İslami Hareket Davası'ndan hükümlü Sabri Aktaş, Velit Bilen, Halit Bilen, Murat Bilen, İdris Yağmur, İbrahim Günaydın; Müslüman Genç Davası'ndan hükümlü Tahir Aktaş, Muhammed Şerbetçi ve ayrıca Engin Kahraman adlı 9 müslümanın İstanbul'a yakın bir cezaevine değil de Kırşehir'e gönderilmeleri başlı başına bir zulümdür. Hemen hepsinin aileleri İstanbul'da oturmakta. Zaten dar gelirli olan bu insanların tutsak yakınlarını ziyaretleri manevi eziyet yanında ciddi bir ekonomik külfet de getirmekte.\nKırşehir Cezaevi'ndeki müslümanlar, kendilerine adli mahkum muamelesi yapmaya çalışan cezaevi yönetimine karşı Kırşehir'e gittikleri günden beri direnişlerini sürdürüyorlar. Müslüman tutsakların İstanbul'a yakın bir cezaevine nakledilmeleri hakları engellendikçe, siyasi tutsakların kazanılmış haklarını gaspetmek isteyen cezaevi yönetiminin baskıları sürdükçe Kırşehir Cezaevi'ndeki ortamın sakinleşmesi beklenemez.",
  "crawled_at": "2025-06-02T10:26:33.995943"
}