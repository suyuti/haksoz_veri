{
  "id": "14c05ae9-1c96-4c57-ad06-e9bfeccf69bb",
  "title": "Kudüs Günü Kutlandı",
  "author": "Haluk Toprak",
  "year": "1992",
  "issue": "Sayı: 13 - Nisan 1992",
  "url": "https://www.haksozhaber.net/okul/kudus-gunu-kutlandi-190yy.htm",
  "content": "27 Mart 1992 Cuma günü Türkiyeli Müslümanlar, Filistinli Müslümanlarla dayanışma ve Kudüs Günü'nü kutlama amacıyla Cuma namazı çıkışında Fatih Camii'nin avlusunda bir gösteri yaptılar. Müslümanların ilk kıblesi Mescid-i Aksa'nın bugün İsrail'in ve dünya müstekbirlerinin pis ve kanlı elleri altında bulunmasını kınadılar. Ayrıca gösteride müslüman Kürt halkı üzerinde ki baskılar kınandı. İki bini aşkın bir kalabalığın katıldığı gösteride kitlenin ortasında halka oluşturuldu ve bir kişi yaptığı konuşmada Filistin davasının haklılığını emperyalist sistemin İslam coğrafyası üzerindeki oyunlarını anlattı. Türkiye Kürdistanı'nda müslüman halka karşı hem laik Türkiye Cumhuriyeti'nin, hem de PKK'nin yaptığı zulme değinen konuşmacı; İslami halkların kurtuluşunun, İslam ümmeti birliğinde yanığını vurguladı. Kudüs sorunu yanında Kürt sorunu ile alakalı pankartların da varlığı dikkati çekti. Gösteride açılan pankartların bazıları şunlardı: 'Müslüman Kürt Halkının Düşmanı Laik Batıcı Politikalardır', 'Ey Dünya Müslümanları İslam'ın ve Müslümanların Yardımına Koşunuz', Kahrolsun TC ve PKK Zulmü', 'Muhammed'in Ordusuyuz Biz; Mekke Kudüs Hedefimiz.' Amerikan ve İsrail bayrağını yakan göstericiler tekbir getirdiler. 'Ne Doğu, Ne Batı. Kurtuluş İslam'da', 'Hicaz Kudüs işgalde, Müslümanlar Nerede?' şeklinde sloganlar attılar ve gösteriyi bitirip sessizce dağıldılar.\nCuma namazı öncesi ve sonrası polisin çok geniş güvenlik önlemi aldığı görüldü. Namaz öncesi dört müslüman gözaltına alındı. Gözaltına alınanlar bir gün sonra salıverildiler.",
  "crawled_at": "2025-06-02T10:26:33.995943"
}