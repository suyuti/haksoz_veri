{
  "id": "a0390d2c-26a7-4e6b-bdd7-7987fa0c8769",
  "title": "Çin Zulmü",
  "author": "Bünyamin Doğruer",
  "year": "2015",
  "issue": "Sayı: 293 - Ağustos 2015",
  "url": "https://www.haksozhaber.net/okul/cin-zulmu-7298yy.htm",
  "content": "Ey Türkistanlı\nEy Uygur kardeşim\nSen orada gizli sularda ölüyorsun\nEşkıya bir devletin zulmü altında\nHüzün bulutlarıyla kaplı ufuklarında\nHer gün acımasız ölümler giriyor aramıza\nÖlümden öte yol yok sanki\nDevlet terörü bir alçaklık abidesi\nİnsanlık öldü vicdanlar felç\nSesler kısık\nMazlumlar çaresiz\nDünya merhametsiz\nDerin bir uykuya dalmış gözlerimiz\nDoğu Türkistan mahzun değil mi\nSöyle kim uyandıracak kalpleri\nBaharı kışa çevrilmiş bir ömrün sahipleri\nYapayalnız ağlar kardeşlerim\nGözyaşlarımdan bir ırmak akar yaralı\nOrada sular çırpınır\nCanlarım kıyım içinde\nAkıtılan kanlar ile\nZulmün kara çukurlarında üşür toprak\nBu kızıl kin altında\nEziliyor ömürsüz narin kelebekler\nBirikiyor elimizde kanlı giysili resimler\nZulmün kızıl saçlarından kim tutacak\nÜzerinde olup bitenlere şahit topraklar\nŞanlı kıyamı ne zaman doğuracak",
  "crawled_at": "2025-06-02T10:26:33.995943"
}