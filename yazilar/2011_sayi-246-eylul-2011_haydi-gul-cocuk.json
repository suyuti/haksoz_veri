{
  "id": "2c203876-bb67-4ff8-bf5f-33c0e4526e27",
  "title": "Haydi, Gül Çocuk",
  "author": "Bünyamin Doğruer",
  "year": "2011",
  "issue": "Sayı: 246 - Eylül 2011",
  "url": "https://www.haksozhaber.net/okul/haydi-gul-cocuk-6434yy.htm",
  "content": "Haydi, gül esmer çocuk\nruhum yanık\nbir ırmağın ateşinde sürüyor hayat\nhaydi, gül çocuk\nbize vaat edilmiş yarınlar\ndireniş dokusun ellerin\nkayan yıldızlara bak aydınlık\nsabır içerek büyü\nolmasın boğazında hıçkırık\nbiz ki\nfışkıran baharı olacağız süren kışın\nhaydi, gül esmer çocuk\ney umudun alevi\nmazlumlar seni bekliyor\nrüzgâr ol, fırtına ol, yağmur ol\nher yerde zulüm\nsen adalet ol\nkalbimde taşıyorum seni mavi bir hasret gibi\nmütevekkil sabırla birlikte\nbir daha dokunalım aşka yemyeşil vadide\npayımıza düşen ateşler içinde\nhaydi çocuk\nçöz saçlarını direnişe\nöfkeler çiçeklensin kalbinde\nbu sağır, bu kör, bu betonlaşmış şehirlerde",
  "crawled_at": "2025-06-02T10:26:33.995943"
}