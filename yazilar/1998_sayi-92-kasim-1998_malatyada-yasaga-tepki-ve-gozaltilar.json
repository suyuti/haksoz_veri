{
  "id": "73d9cc43-fd6d-4a55-b248-c7a42a267acc",
  "title": "Malatya’da Yasağa Tepki ve Gözaltılar",
  "author": "Haksöz",
  "year": "1998",
  "issue": "Sayı: 92 - Kasım 1998",
  "url": "https://www.haksozhaber.net/okul/malatyada-yasaga-tepki-ve-gozaltilar-2202yy.htm",
  "content": "Malatya İnönü Üniversitesi'nde de başörtülü ve sakallı öğrenciler derslere giremiyorlar. Üniversite'de kapalı alanlara giren sakallı ve başörtülü öğrencilere disiplin cezaları uygulanıyor. Baskılar karşısında müslüman öğrenciler kararlı direnişlerini sürdürüyorlar.\nMalatya'da baskılar yalnızca üniversiteyle sınırlı kalmadı. 11 Ekim'de gerçekleştirilen elele yürüyüşünden sonra gözaltılar yoğunlaşmıştı. İslami kişilikleri ile tanınan şahıslara yönelik olarak operasyonlar artarak devam ediyor. Gözaltına alınan onlarca kişiden haber alınamıyor.\nIsparta Süleyman Demirel Üniversitesi'nde de başörtüsü yasağı devam ediyor. Özellikle İlahiyat fakültesi'nde yoğunlaşan yasakçı tavır, bu yasaklara karşı direnen öğrencilere disiplin cezalarıyla daha da pekiştirilmeye çalışılıyor.\nBursa Uludağ Üniversitesi'nde başörtülü 120 öğrenci hakkında disiplin soruşturması açıldı. Okul idaresi başörtüsü takmakta ısrar eden öğrencilerin okulla ilişiğinin kesileceğini belirtti.",
  "crawled_at": "2025-06-02T10:26:33.995943"
}