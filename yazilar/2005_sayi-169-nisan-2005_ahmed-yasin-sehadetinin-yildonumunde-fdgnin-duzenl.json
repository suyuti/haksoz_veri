{
  "id": "3236df13-3840-4be5-a82a-fba59d3a9f93",
  "title": "Ahmed Yasin Şehadetinin Yıldönümünde FDG’nin Düzenlediği Bir Geceyle Anıldı",
  "author": "Haksöz",
  "year": "2005",
  "issue": "Sayı: 169 - Nisan 2005",
  "url": "https://www.haksozhaber.net/okul/ahmed-yasin-sehadetinin-yildonumunde-fdgnin-duzenledigi-bir-geceyle-anildi-4305yy.htm",
  "content": "Hamas'ın kurucusu ve manevi lideri olan Şeyh Ahmed Yasin 22 Mart 2004 günü sabah na­mazı çıkışında Siyonist güçlerin saldırısına uğrayıp şehadet şerbetini içmişti. Şeyh Ahmed Ya­sin'den bir ay sonra yine Hamas'ın liderlerinden Abdulaziz Rantisi'de şehadet şerbetini içmişti.\nŞeyh Ahmed Yasin şehadetinin yıldönümünde 22 Mart 2005 Salı günü Filistin Dostları Girişimi tarafından düzenlenen bir geceyle anıldı. Fatih Belediyesi Zübeyde Hanım Kültür Merkezi'nde düzenlenen anma gecesine yoğun katılım olduğu gözlendi. Gece çoğu kişi tarafından ayakta izlenebildi.\nGeceyi Kudüs Dergisi Editörü Mustafa Eğilli sundu. Gecede Kazım Sağlam, Mustafa Özcan, Beşir Eryarsoy, Abdurrahman Dilipak, Ahmet Varol, Abdulhakim Beyazyüz, Hülya Şekerci, Nurettin Şirin, Şemsettin Özdemir, Kenan Alpay birer konuşma yaparak Şeyh Ahmed Yasin, Abdulaziz Rantisi ve Filistin mücadelesindeki önderliğe ve örnekliğe işaret ettiler. Filistin İslami direnişi karşısında Türkiyeli Müslümanların sorumluluklarını ve bu sorumlulukların yerine getirilmesi noktasındaki pratiklerin arttırılmasının önemini vurguladılar.\nKonuşmalar katılımcılar tarafından sık sık \"Şehidlerin yolunu sürdüreceğiz, Yaşasın Küresel İntifada, Allahuekber, Emperyalizm Yenilecek İslami Direniş Kazanacak\" sloganlarıyla des­teklendi. Ali Öner, Şeyh Ahmed Yasin'in \"Ümme­tin Suskunluğunu Sana Şikayet Ediyorum\" başlıklı mektubunu okudu. Gecede ayrıca Filistin mücadelesini anlatan bir sinevizyon gösterimi yapıldı. Grup Yürüyüş'ün seslendirdiği direniş ezgileriyle gece sona erdi.",
  "crawled_at": "2025-06-02T10:26:33.995943"
}