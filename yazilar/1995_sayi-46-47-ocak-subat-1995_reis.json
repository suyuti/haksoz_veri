{
  "id": "fc4673ea-e720-4ce8-97bc-39090e64b9f2",
  "title": "Reis",
  "author": "Bünyamin Doğruer",
  "year": "1995",
  "issue": "Sayı: 46/47 - Ocak/Şubat 1995",
  "url": "https://www.haksozhaber.net/okul/reis-821yy.htm",
  "content": "Yağmur çiseliyor\nceblerim de hayata yenik düşmüş\nyokluğun elleri\ncan siper mevzi idi kardeşlerim\nihaneti gördüm ihaneti duydum\nbir gül gibi yalnızım reis\nAğustos sıcağında pınar olan\nsevdamız vardı\nyalansız pazarlıksız\nşimdi denizler bölünmüş tam yetmişüçe\nsonra hep konuştuk konuştuk konuştuk\nsavaşa düşmedik söndü heyecan\nbir azık gibi terkimizde de taşımadık\nhani yadigar ağıtlar bırakacaktık geceye\nbu vehn libası kim biçti bize reis\nçilemi hüznümü arıyorum\nyüzümü arıyorum\nsonsuzluğu arıyorum\ndenizimi arıyorum\nseni arıyorum reis\nBu sonbaharın yasını ben mi tutacağım\nsonsuzluğu arıyorum\nseni arıyorum reis\ngeçmi kaldım yoksa\ngecikmişte olsam al yüreğimi\nyarım kalmış bir sevdanın hatırı için\npazarlıksız sunuyorum sana\nTekrar o yüzüm olacak mı\nkanat çırpacağım gökyüzüm\nyinede sevdalıyız be reis\nbir fırtınayı büyütüyoruz\nparmaklarımızda\ndökülen her damla kanla\nhiç bir teselli yetmiyor artık reis\nşimdi niçin dağlara baktığını anladım\nölüm vakti geldiyse ben hazırım reis.",
  "crawled_at": "2025-06-02T10:26:33.995943"
}