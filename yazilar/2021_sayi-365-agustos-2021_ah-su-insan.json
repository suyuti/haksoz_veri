{
  "id": "a5fbcfc8-25f0-4a57-bc1f-f6a480139485",
  "title": "Ah Şu İnsan",
  "author": "Bünyamin Doğruer",
  "year": "2021",
  "issue": "Sayı: 365 - Ağustos 2021",
  "url": "https://www.haksozhaber.net/okul/ah-su-insan-8525yy.htm",
  "content": "Azmanlaşan insan eliyle karada fesat\nSoysuzlaşan insan eliyle denizde ifsat\nDijital uygarlığın esiri modern insan\nAllah’tan koparılmış bir ceset gibi ruhsuzlaşan\nNiceliğin sultası şu anda hâkim olan\nBilimde devrim insansız bir dünya makineleşen\nSeküler şirk insanları ne hale koydu\nToplum ruhunu yitirmiş ceset gibi koktu\nBiyolojik silahlarla ölüm kol geziyor\nFıtratından sapan insan yazık ki firavunlaşıyor\nUnutma gerçek özgürlük Allah'a kullukta\nAllah'ı yoksa insan her şeyi mubah saymakta\nTeknolojiye kul olanlar dünyayı cehenneme çevirdi\nKaosların işgallerin savaşların adına yeni dünya düzeni dendi\nEmperyalist hegemonya altında ahlaki çöküş hızlandı\nEvler ölüler evi tabiat delik deşik insan hayvanlaştı\nTuğyan eden insan sonunda ilahlaştı\nAhsen'i takvim olan varlık bir anda buharlaştı\nAlın size anlamsız ve ahlaksız bir dünya\nVaroluş sınavını kaybeden insan kapkara yalnızlıkta\nVahşi canavar teknoloji insanı kattı önüne\nŞahsiyetten koparıp kattı sürü psikolojisine\nİblisçe yeryüzünde programlı vahşet var\nDünyayı yaşanmaz hale getiren finansal monarşi var\nZaman içinde robotlar insan yerine geçecek\nKüresel açlık pazarında insanlar eşitlenecek\nEy kâfirlerin sözünü alçaltan Allah'ım\nİçimizdeki beyinsizler yüzünden bizi helak etme yalvarırım\nModern ahmakların sefil hazların müptelası olanların\nHakikatin hatırını kıranların ebedi düşmanıyım",
  "crawled_at": "2025-06-02T10:26:33.995943"
}