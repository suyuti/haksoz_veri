{
  "id": "f179a5fd-5b42-4ba5-80cd-fb7c8c82575c",
  "title": "Güneşin Türküsü",
  "author": "Bünyamin Doğruer",
  "year": "2022",
  "issue": "Sayı: 371 - Şubat 2022",
  "url": "https://www.haksozhaber.net/okul/gunesin-turkusu-8633yy.htm",
  "content": "Kalpleri taş kesilmiş kalabalığın çölünde\nTaptaze umutlarınla\nÇiçeklenen sabırlara bürünüp\nGüneşin türküsünü söyle\nCanların sızlayan ağrısına\nKayıp insan ve tabiat çağına\nHüzünlü gözlerinle bak\nGünler coşkulu bir ırmak gibi aksın alnından\nKorkunun akşamları son bulsun\nSen güneşin türküsünü söyle\nDağların yüklenmekten kaçındığı emanetin ağırlığında\nİmanın ve cihadınla\nGöğsünü gere gere dosdoğru halinle\nKatliamlarla sesleri kesilmesin\nDonmasın bakışları çocukların\nDinsin gözyaşları zulüm altında inleyen mazlumların\nÖlümlerin üstüne üstüne onurlu direnişinle\nGüneşin türküsünü söyle\nYankılar besleyen dağlardan yayılsın\nElinden yükselsin güzellikler\nNice bengisuyu taşısın bahar düşü gözlerin\nDağılmış paramparça olmuş ümmetin alnına\nÇakarak güneşin türküsünü\nSür namluya kızgın yürekleri\nBak sıkılmış bir yumruk gibi umutlar\nGün doğacak ışıyacak dağlar\nZeytin karası gözlerin özlem ateşi\nGörüyormusun kışa direnen kardelenleri\nAyışığında suskun çocuk yüzleri\nBir isyanı çağır serpilsin coşkun nehirler gibi\nKül rengi bulutların ortasından\nHaykır güneşin türküsünü\nSürdüreceğiz inanmayı adanmayı\nSımsıkı tutun cihad edenleri alnından öpen kitabı",
  "crawled_at": "2025-06-02T10:26:33.995943"
}