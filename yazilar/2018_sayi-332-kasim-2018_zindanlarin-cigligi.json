{
  "id": "3e8f67a9-7687-4b54-9633-a920df64b85b",
  "title": "Zindanların Çığlığı",
  "author": "Bünyamin Doğruer",
  "year": "2018",
  "issue": "Sayı: 332 - Kasım 2018",
  "url": "https://www.haksozhaber.net/okul/zindanlarin-cigligi-8038yy.htm",
  "content": "Ölümün yanında hüzünle gülenlere...\nBir ırmak kabarıyor damarlarımda\nBir sükûtun feryadı\nAcılarda mahsur bırakılanlar adına\nÇırpınıyor zaman\nYer altında sorgu odalarında\nTedmur zindanlarında\nKanıyor kelimeler\nYeryüzünü, gökyüzünü tutmuş hüzünler\nTürkistan'da, Mısır'da, Suriye'de, Filistin'de\nZulmün düşmanı kardeşlerim\nİşkenceler, zindanlar, hücreler içinde\nUykusuz, yorgun\nKaranlığın parmakları saçlarında\nAma yenilmediler\nÖfkenin fidanları dimdik ayakta\nDemir kapı, beton duvarlar\nGeceler düşlere kanat çırpar\nSessizlik içli bir türkü gibi çöker\nHasret gittikçe koyulaşır\nTüllenen akşamda üşür hücreler\nBu zulmün\nBeli kırılır bir gün\nGözlerimde sevda göğerir\nAnsızın şafak vurur\nBir damar kıyama durur\nAlnımızın ortasında\nZaferler büyütürüz biz ölsekde\nMedrese-i Yusufiyelerde\nEy Muhammed kardeşim\nEy direnen yürek\nEy onurlu dağım benim\nEy karçiçeğim\nEy gözü dumanlı\nBir yanım öfke bir yanım yumruk\nZalimlerin elinde mahzun\nKalbimin hüzünlü gülleri",
  "crawled_at": "2025-06-02T10:26:33.995943"
}