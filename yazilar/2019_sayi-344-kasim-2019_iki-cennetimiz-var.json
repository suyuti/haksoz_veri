{
  "id": "7c2e7a32-b7f7-41c8-8b4a-85a048243f68",
  "title": "İki Cennetimiz Var",
  "author": "Fevzi Zülaloğlu",
  "year": "2019",
  "issue": "Sayı: 344 - Kasım 2019",
  "url": "https://www.haksozhaber.net/okul/iki-cennetimiz-var-8231yy.htm",
  "content": "İki tarihimiz var:\nBiri geçmişimiz, diğeri geleceğimiz.\nİki nimetimiz var:\nBiri verilmiş, diğeri emeğimiz.\nİki Medine’miz var:\nBiri Kudüs’ümüz, diğeri Mekke’miz.\nİki mekânımız var:\nBiri gurbetimiz, diğeri sılamız.\nİki hayalimiz var:\nBiri barınağımız, diğeri sığınağımız.\nİki mektebimiz var:\nBiri ailemiz, diğeri ümmetimiz.\nİki hedefimiz var:\nBiri nostaljimiz, diğeri ütopyamız.\nİki eşiğimiz var:\nBiri vizyonumuz, diğeri misyonumuz.\nİki ödülümüz var:\nBiri acımız, diğeri mükâfatımız.\nİki anımız var:\nBiri çocukluğumuz, diğeri olgunluğumuz.\nİki hakikatimiz var:\nBiri içimizde, diğeri dışımızda.\nİki takvamız var:\nBiri yazgımız, diğeri libasımız.\nİki nimetimiz var:\nBiri geçici, diğeri kalıcı.\nİki faziletimiz var:\nBiri gündüzümüz, diğeri gecemiz.\nİki nehrimiz var:\nBiri aktığımız, diğeri durağımız.\nİki mevsimimiz var:\nBiri baharımız, diğeri kışımız.\nİki yansımamız var:\nBiri gölgemiz, diğeri tevazuumuz.\nİki doğumuz-iki batımız var:\nBiri doğunun en batısında, diğeri batının en doğusunda.\nİki cennetimiz var:\nBiri düştüğümüz, diğeri göçtüğümüz.\nİki cennetimiz var:\nBiri ardımızda, diğeri andımızda.",
  "crawled_at": "2025-06-02T10:26:33.995943"
}