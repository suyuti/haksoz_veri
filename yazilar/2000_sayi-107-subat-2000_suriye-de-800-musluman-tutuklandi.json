{
  "id": "60967911-2cbe-419c-acfa-3d8f06a33c67",
  "title": "Suriye'de 800 Müslüman Tutuklandı",
  "author": "Haksöz",
  "year": "2000",
  "issue": "Sayı: 107 - Şubat 2000",
  "url": "https://www.haksozhaber.net/okul/suriyede-800-musluman-tutuklandi-2657yy.htm",
  "content": "İsrail-Suriye barış görüşmelerini eleştirmek maksadıyla bildiri dağıtan Suriye Hizbu't Tahrir hareketinden 800 kişi Suriye istihbaratı tarafından gözaltına alınmış ve ağır işkencelerden geçirilerek tutuklanmışlardır.\n13 Aralık 1999 gününden buyana devam eden operasyonlarda takriben 100 kişi Humus, 100 kişi Haleb, 70 kişi Şam, 50 kişi Derea ve Havranı ve diğer muhtelif şehir ve kasabalardan tutuklanmışlardır. Arandığı halde bulunamayan müslümanlar teslim oluncaya kadar, yakınları gözaltına alınmakta ve işkenceye tabi tutulmaktadırlar.\nGözaltılar sırasında Humus ve Halep şehirlerinde bazı müslümanlara kolluk kuvvetleri tarafından ateş açılmış ve dört müslüman şehit edilmiştir. Hizbu't Tahrir'in silah ve şiddeti benimsemeyen yapısı bilindiği halde, operasyonlar sırasında hareket üyelerine silahla ateş açılması ve şiddet kullanılması, terörizmin devlet aygıtlarından ayrı düşünülemeyeceğini de bir kez daha ortaya koymuştur.",
  "crawled_at": "2025-06-02T10:26:33.995943"
}