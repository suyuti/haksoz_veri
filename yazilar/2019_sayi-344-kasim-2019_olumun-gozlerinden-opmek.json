{
  "id": "1933d22b-6200-47da-8a32-7ae36a80fb5c",
  "title": "Ölümün Gözlerinden Öpmek",
  "author": "Bünyamin Doğruer",
  "year": "2019",
  "issue": "Sayı: 344 - Kasım 2019",
  "url": "https://www.haksozhaber.net/okul/olumun-gozlerinden-opmek-8232yy.htm",
  "content": "Mursilerin aziz hatırasına…\nBir inanç pınarı\nHüzünden tebessümler ören\nYaraları gül kokan\nGözlerinde nice nehirler saklı\nBir yiğit gömdük toprağa\nSöyle kim sevebilir bizim kadar\nFiravunlara karşı direnişi\nUnutmadık\nParmaklıklar arkasındaki zafer işaretini\nKim bizim kadar tebessüm edebilir\nOnurluca yürürken darağacına\nÖfkeden umuttan fırtınayı kim dindirebilir\nBöyle severken biz\nTüm mazlumları kucaklarız\nBir ömür içimizde yangınlar taşırız\nMuntaqim olan Rabbimizin\nİntikamı çiçeklenir\nYeminlenmiş atlar koşar\nAydınlık sularımızda\nMuştulu haberler süzülür gecenin parmak uçlarından\nŞanlı bir kıyam nefesi belkide\nTahrir Meydanı’na\nYoksul acılar kalkacak ayağa\nGöreceksiniz dağ pınarı gibi çağlayan yiğitleri\nAteşler içinde canları\nSabrın siperlerine\nMuhkem girişi sevdanın\nBöyleyken\nKim bizim gibi yürekten öpebilir ölümün gözlerinden\nElbet yıkılacak haramilerin kaleleri\nUmut biriktir ellerinde kaderin iman demetleri\nBir gün patlayacak sevdanın suskunluğu\nMazlumları kaldıracak kıyama yiğitlerin direniş soluğu",
  "crawled_at": "2025-06-02T10:26:33.995943"
}