{
  "id": "8a1e59ce-d86c-4b04-8bc3-79f10ef5f7ac",
  "title": "Katliama Türkiye'den Zayıf Ama Onurlu Tepki!",
  "author": "Haksöz",
  "year": "2000",
  "issue": "Sayı: 115 - Ekim 2000",
  "url": "https://www.haksozhaber.net/okul/katliama-turkiyeden-zayif-ama-onurlu-tepki-2871yy.htm",
  "content": "Mescid-i Aksa direnişinde Siyonistler 80'i aşkın müslümanı şehit etti. Ve direniş bütün şiddetiyle sürüyor. İntifada'yı yeniden alevlendiren Filistin'in genç ve çocuk kahramanları İsrail helikopterlerinden atılan füzelerle katledilmeye devam ediyor. Taşa karşı füze, yumruğa karşı makineli tüfek... Ve tüm dünya müslümanları ve emperyalizme karşı tüm erdemli insanlar infialde. Kanada'dan Malezya'ya kadar yüzbinlerce insan eli kanlı siyonistleri protesto ediyor.\nSiyonist işgalciler Türkiye'de de protesto edildi. Önce İsrail Hava Yolları sonra ABD Elçiliği önünde İYÖ-DER'lilerin gerçekleştirdiği protestoya 15-20 kişi katıldı ve hepsi de gözaltına alındı. Cuma namazında Beyazıt camiinde de müslümanlar bir protesto gösterisi yapmak istediler, fakat polisin baskın girişimleriyle engellendiler. Lakin 100'e yakın müslüman genç hem Filistin'deki katliamı hem de Türkiye'deki baskıyı protesto ederek \"Katil İsrail\", \"Yaşasın Filistin Mücadelemiz\" sloganlarıyla Veznecilere kadar yürüdü. Polisin gözaltı girişimine karşı direnen grup daha sonra dağıldı.\nTürkiye'de Filistin'de gerçekleştirilen katliama karşı milyonlarca insanın kan ağladığını biliyoruz. Ancak tüm İslam coğrafyasında bu katliama karşı tepki gösterenlere karşı barikatlar kuran üç devlet öne çıkıyor. Tunus, Türkiye ve Özbekistan. Olayı müslümanların direniş mantığındaki zaaflarda aramak kadar bu ülkelerin ve benzerlerinin nasıl bir korku ve yasaklar ülkesi haline dönüştürüldüğünü de ifşa etmek gerekiyor",
  "crawled_at": "2025-06-02T10:26:33.995943"
}