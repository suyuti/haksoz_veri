{
  "id": "62850959-240f-4c7e-ac2c-160bbf881f05",
  "title": "Cengiz Sarıkaya Komada",
  "author": "Haksöz",
  "year": "1993",
  "issue": "Sayı: 30 - Eylül 1993",
  "url": "https://www.haksozhaber.net/okul/cengiz-sarikaya-komada-471yy.htm",
  "content": "İslami Hareket Örgütü üyesi olmakla suçlanıp Bursa'da gözaltına alınan Cengiz Sarıkaya'nın İstanbul'daki sorgulamasından sonra Ankara'ya sevk edilirken arabadan atlayarak intihara teşebbüs ettiği Temmuz ayında basına açıklanmıştı. Cengiz Sarıkaya kaldırıldığı devlet hastanesinde hala yoğun bakım servisinde yatmaktadır. Basın mensuplarının kendisini görmek ve fotoğrafını çekme girişimleri ise engellenmiştir. Sarıkaya'nın intihara teşebbüs ettiği iddiası gündeme birçok tartışma sorusu getirmiştir. Uzun süre sorgulanmış, suçlu olduğu basına açıklanmış bir mahkumun Ankara'ya sevki at arabasında veya üstü açık kamyonda yapılmıyor ki bu kişi kendisini caddeye atsın. Sevkiyat esnasında elleri bağlı ve yanında silah taşıyan görevlilerin bulunduğu bir arabadan bu kişi dışarıya nasıl atlıyor?\nSonra arabadan kaçmak için değil de intihar için atlandığı açıklanıyor. Daha öncelerde de Emniyetin 5. veya 4. katından atlayarak intihar eden sanıklar gibi mi? Bu iddialar doğru olsa bile, soruşturma sırasında kişiyi intihar etmeye kadar sevk eden ne gibi şeyler oluyor? Bu sorunun üzerine gidilmeli değil mi? Önceden İslami Hareket Örgütü mensubu oldukları iddiasıyla tutuklanan sanıkların DGM'de uzun uzun anlattıkları işkence safhaları ve Adli Tıp'tan aldıkları işkence raporları söz konusu iken, Cengiz Sarıkaya'nın yoğun bakım için hastaneye kaldıracak kadar darp alması komik bir intihar haberiyle geçiştirilmiyor mu?",
  "crawled_at": "2025-06-02T10:26:33.995943"
}