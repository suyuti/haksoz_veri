{
  "id": "c2b2aec2-f4aa-4d0e-ac82-bdde89b8fe98",
  "title": "Rus Ordusunun Moğol Ordularından Farkı Yok",
  "author": "Haksöz",
  "year": "2022",
  "issue": "Sayı: 372 - Mart 2022",
  "url": "https://www.haksozhaber.net/okul/rus-ordusunun-mogol-ordularindan-farki-yok-8637yy.htm",
  "content": "Ukrayna’yı işgal etmeye çalışan Putin hükümeti, 24 Şubat 2022 tarihinde Rusya Başkonsolosluğu önünde protesto edildi.\nÖzgür-Der’in çağrısıyla Rusya Başkonsolosluğu önünde toplanan grup, emperyalist adımlarla çarlık günlerine geri dönme hayali kuran Putin’e “\nİşgale son ver!\n” mesajı verdi. Bazı Ukraynalıların da destek verdiği eylemde konuşan Özgür-Der Genel Başkan Yardımcısı Kenan Alpay, Rusya’nın işgal girişimini barbarlık olarak tanımlarken Rus ordusunun tavrını Moğol ordularına benzetti.\nÖzgür-Der Genel Başkanı Rıdvan Kaya da Türkiye’de Putin ve Rusya’nın tezleri ile konuşanlarla hesaplaşılması gerektiğini belirtti ve “\nABD, Irak’ı işgal ettiğinde tüm anti-emperyalistler, tüm adaletten yana olanlar karşı çıktı. Rusya’nın işgalinin bu durumdan ne farkı var?\n” diye konuştu.\n26 Şubat tarihinde de bu kez Fatih Saraçhane’de bir araya gelen Özgür-Der mensupları ve gönüldaşları Ukrayna halkı ile dayanışma içinde olduklarını ifade ederek Rusya’yı telin ettiler. Eylemde yaptığı konuşmada küresel kapitalizme karşı çıkma iradesi gösteren herkesin Ukrayna’nın işgaline ve Rusya’nın emperyal politikalarına karşı durması gerektiğine işaret eden Hamza Türkmen, “\nABD emperyalizminin karşısında olup Rusya’ya ses çıkarmayanların adalet ve insanlıktan nasipleri yok.\n” dedi.",
  "crawled_at": "2025-06-02T10:26:33.995943"
}