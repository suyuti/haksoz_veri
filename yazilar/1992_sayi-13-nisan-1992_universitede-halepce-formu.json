{
  "id": "ff7eeab4-456a-45bd-9d3a-2818b49732b5",
  "title": "Üniversitede Halepçe Formu",
  "author": "Haluk Toprak",
  "year": "1992",
  "issue": "Sayı: 13 - Nisan 1992",
  "url": "https://www.haksozhaber.net/okul/universitede-halepce-formu-189yy.htm",
  "content": "18 Mart 1992 tarihinde, İstanbul Üniversitesi Merkez Binasında Müslümanlar 16 Mart 1988 tarihinde Irak Saddam rejiminin Halepçe'de şehid ettiği beş bine yakın Müslümanı anmak için bir program tertip ettiler.\nÖğleye doğru Halepçe Katliamını protesto eden emperyalizmi ve yerli işbirlikçilerini kınayan Türkçe ve Kürtçe afiş, pankart ve dövizler açtılar. Forum tekbir sesleri arasında başladı, ilk konuşmacı Halepçe'nin tarihi arka planına değindi, ikinci konuşmacı ise emperyalizmin Kürdistan'daki oyunlarına değinerek, Kürt halkının bağımsızlığının İslam ümmetinin bağımsızlığından ayrı düşünülemeyeceğini vurguladı. Kürtçe şiir okundu. Günün anlam ve önemini anlatan Müslüman Gençlik imzası ile bir bildiri dağıtıldı. Ayrıca forum esnasında marşlar okundu ve 'Kahrolsun Amerika', 'Filistin'de Yahudi, Halepçe'de Saddam', 'Kahrolsun Laik Diktatörlük', 'Bimre Koledar Biji Rızgariye İslami', 'Müslüman Biranen', 'Serhildan Dirokame, Şeyh Said Serukame' sloganları atıldı. Son olarak müslüman öğrenciler ellerini kenetleyerek cihad edeceklerine ve şehidlerin yolunu sürdüreceklerine and içtiler.",
  "crawled_at": "2025-06-02T10:26:33.995943"
}