{
  "id": "93dd4d41-6d32-4718-abe2-2d93227b3971",
  "title": "Siyah Öfke Büyüyor",
  "author": "Bünyamin Doğruer",
  "year": "2015",
  "issue": "Sayı: 292 - Temmuz 2015",
  "url": "https://www.haksozhaber.net/okul/siyah-ofke-buyuyor-7275yy.htm",
  "content": "Siyah öfke büyüyor\nYürüdükçe bir ordu büyüyor\nSiyah deri ve kan\nHorlanan boğulan umutlar\nBeyaz atlasa kan damlatan\nWashington kılıklı adamlar\nNe acılar çekti siyahlar Amerika'da\nBuraya köpekler ve zenciler giremez levhaları altında.\nBizim söyleyecek sözlerimiz var ey beyazlar\nKöle pazarlarında satılan bedenleri unutmadık\nAvuçlarınızdaki kanımızı beyaz suratlarınıza sürdüğünüzü\nUnutmadık üstüne basarak yükseldiğiniz kemik seslerini\nEy Amerika!\nBiz siyahlara özgürlükten, insan haklarından söz etme\nCinayetlerini değdirme yüzümüze.\nŞimdi siz bir fırtınayı bekleyin\nSiyah kıvırcık saçlarımız ağartacak karanlığı\nBeyaz zulmün kemendi boynumuzda\nVahşetiniz tüm kentleri kapladı\nBir gün mutlaka yıkılacak zulmün beyaz sarayları\nYıkılacak sırtımızda şakırdayan kamçıların saltanatı\nSiz şimdi seyredin\nAyaklarınız altında gezinen ateşleri\nEy zulüm taifesi!\nRüyalarınız kâbus doğuracak\nBiriktirdiğimiz acılardan destanlar yazacağız\nSiyah tenlerimiz\nKıvırcık saçlarımız bahara çözülecek\nÖzgürlüğe ayarlı ellerimiz yumruk olup\nZafer sevinçleriyle tepenize inecek.",
  "crawled_at": "2025-06-02T10:26:33.995943"
}