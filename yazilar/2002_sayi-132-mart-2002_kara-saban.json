{
  "id": "6e1acf66-1a9e-45ce-9076-8f063b1701fa",
  "title": "Kara Saban",
  "author": "Semiha Uzun",
  "year": "2002",
  "issue": "Sayı: 132 - Mart 2002",
  "url": "https://www.haksozhaber.net/okul/kara-saban-3305yy.htm",
  "content": "­-gün çalığı çocuklara-­\nUysal ve pis\nbu ecnebi gün doğumlarının murdar dölütlerinde\nkimse asra yemin etmiyor\ndelişmen baharların\ngün çalığı çocukları\nkara sabanlı cellatların kursağında sancıyor\nutancımız\n\"Kasas\"a bakıp saçlarını ağartıyor\nve ölümü kadar konuşuyor hayat\nyine kız çocukları\nçağın teneşirine yatırıyor çığlığını\nşehrin koynunda\nazar azar ölüme banarak\nköz suskunluğunda\nayaklarını mezarlığa alıştıran\nve\ndiri diri kendine gömülen kız çocukları için\nderinden ve içli\nbir Ömer ağlıyor\nSokağın kokusuna sinip\nevinde fısıltıyı çoğaltıyor Erkam\nsessizliği putlaştıranların gürzünü ıslıklayıp\n­bu sessizliğin ağzı kim­\nbiz\nyarına olan inancımızı tazeleyerek\nışığa övgülü şarkılar dizeliyoruz.\nDualarımızı yarınlara ısmarlayıp\nMeryem'e tazminat ödüyoruz\nŞahdamarımızda bir el ki\nMekke'yi okşuyor...",
  "crawled_at": "2025-06-02T10:26:33.995943"
}