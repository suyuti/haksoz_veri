{
  "id": "6f392593-eb28-4670-ae2e-d1f23ac9f16d",
  "title": "Müslüman Tutsaklardan Şikaki’ye Selam",
  "author": "Haksöz",
  "year": "1996",
  "issue": "Sayı: 68 - Kasım 1996",
  "url": "https://www.haksozhaber.net/okul/musluman-tutsaklardan-sikakiye-selam-1505yy.htm",
  "content": "Metris Cezaevi'nde Müslüman tutsakların Fethi Şikayi'yi anma gecesine gönderdikleri mesaj.\nŞikaki'nin şehadetinin birinci yıl dönümü vesilesiyle düzenlemiş olduğunuz etkinliğe katılıp şehadet bilincini kuşanmış, damarlarındaki pak kanı Allah yolunda dökmeye hazır Kur'an nesli konuklarınızla birlikte olmayı isterdik. Ama Şikaki'lerimizin yaşadığı bir dünyada rahat yaşayamayacaklarının bilinci ile onları şehid eden Siyonist İsrail'in dostu olan Türkiye'deki egemenlerin zindanlarının duvarları, tel örgüleri ve demir parmaklıkları yolumuzu kesiyor. Tutsaklığımız birlikteliğimizi engelliyor. Fiziki olarak aranıza katılamadık ama yüreklerimiz sizinledir.\nŞikaki, esaret ve işkenceler yaşadı ama yılmadı. Korkmadı, Allah düşmanlarından. Filistin ve Kudüs bir semboldü Şikaki için. O, ulusal kurtuluş veya konfor için değil, Allah'ın adaletini egemen kılmak için mücadele veriyordu, İslam ümmetinin onuru Mescid-i Aksa'nın esaretine son vermenin mücadelesini veriyordu. Bu mücadelenin bedelsiz olmayacağının bilincinde idi. Çünkü doğup büyüdüğü Filistin'de Siyonist İsrail'in insanlık dışı vahşetine bütün dünya tanıktı. Hatta Siyonist İsrail'in Filistinlilere uyguladığı işkencelerden biri olan \"Filistin Askısı\" dünya işkence literatürüne dahi girmişti. İşte bu bilinçle yola çıkan Şikaki, ödenmesi gereken bedeli ödedi. Şehidler kervanına katıldı.\n\"Gidin İsrail'e söyleyin. Biz Muhamed'in ordusuyuz. Geri döndük ve Kudüs yolunda ilerliyoruz. İmanımızı sürdürebilmek için kan dökmemiz gerekirse, kan dökmekten çekinmeyeceğiz\" diyen Abbas Musavi gibi o da adağını yerine getirdi, şehid oldu. Ve şükürler olsun, Filistin topraklarında Yahya Ayyaşların, Fethi Şikakilerin kanlan siyonistleri boğacak düzeye ulaştı.\nİslam kisvesi altında tağuti rejimin tepesine oturup Siyonist İsrail ile anlaşmalar imzalayanlar, şehidlerimizin kanlarını akıtan canilerin suç ortaklarıdırlar. İsrail ve Amerika'nın saflarında sözde dünya müslümanlarının liderliği kandırmacaları artık tutmayacaktır. Çünkü gelen nesil, Kur'an neslidir.\nFilistin İslami Cihad Hareketi'ni ve dünya müslümanlarını, Şikakileri yetiştirmiş olmalarından dolayı tebrik ediyoruz.\nVe bütün dünyaya ilan ediyoruz: Andolsun, şehidlerimizin yolunu sürdüreceğiz! Şehid olup adağını yerine getirenlere ve sırasını bekleyen adanmışlara selam olsun.",
  "crawled_at": "2025-06-02T10:26:33.995943"
}