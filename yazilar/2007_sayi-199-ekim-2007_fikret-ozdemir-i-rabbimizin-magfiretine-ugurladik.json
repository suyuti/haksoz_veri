{
  "id": "2ad3bbba-72ce-4130-9389-f61cc03ac4bd",
  "title": "Fikret Özdemir'i Rabbimizin Mağfiretine Uğurladık",
  "author": "Haksöz",
  "year": "2007",
  "issue": "Sayı: 199 - Ekim 2007",
  "url": "https://www.haksozhaber.net/okul/fikret-ozdemiri-rabbimizin-magfiretine-ugurladik-5334yy.htm",
  "content": "İnna Lillahi ve İnna İleyhi Raciûn\nTürkiye'deki tevhidi uyanış sürecinin yaşayan şahitlerinden Avukat Fikret Özdemİr 17 Eylül akşamı vefat etti.\nMalatya doğumlu olan Özdemir, Türkiye'deki İslami uyanış sürecinin hem önemli tanıklarından hem de önemli taşıyıcılarından biri idi. Uzun dönem Aksa Eğitim ve Yardımlaşma Vakfı'nın (AKDAV) başkanlığını da yapan Fikret Özdemir, avukatlık mesleğini daha ziyade Müslümanların sistemle olan fikri ve siyasi sorunlarını çözmek ve haklarını savunmak için kullandı.\n28 Şubat 1997 darbe sürecindi her zaman başörtüsü direnişçilerinin yanında yer alan Fikret Özdemir başörtüsü eylemleri sürecinde en ön saflarda yer almayı mesleğini icra etmeye tercih etti. 1997'nin Eylül ayında ilk olarak İstanbul Üniversitesi'nde başlayan başörtüsü yasaklarına karşı rahmetli Av. Macide Göç Türkmen, Av. Aydın Durmuş gibi öğrencilerin haklarını arayan, emniyet güçlerinin baskılarına karşı yanlarında duran ve hak mücadelesi veren mümtaz direnişçilerden birisi oldu.\nAv. Fikret Özdemir, post-modern darbe döneminde Mazlumder İstanbul Şubesi tarafından kurulan Başörtüsü komisyonun başkanlığını da yürütüyordu. Tarihe kayıt düşülürken İslami mücadelenin bir parçası oldu. Mart 1993'ten itibaren yayınlanan aylık Değişim dergisinin yayınında da emek sarfeden Özdemir, birçok İslami etkinliğin organizasyonunda görev aldı. İHL'lerin kapatılması ile doğan öğrenim alanındaki kısıtlamalar karşısında, alternatif bir çözüm oluşturmak için girişimlerde bulundu. Özdemir, aynı zamanda Hukukçular Derneği üyesi ve özel Bilim koleji kurucu müdürü idi.\nÖzdemir, son iki yıldır yakalandığı hastalığın tedavisi ile uğraşıyor ama çevresine sürekli olarak, ölümün de hayatın da Allah'tan geldiğini telkin ederek, önemli olanın sahih bilgi edinmek, safin niyet ve amelleri devan ettirmek olduğunu belirtiyordu.\nHayatını İslami mücadeleye adadığına şahitlik ettiğimiz Fikret Özdemir'e merhameti geniş Rabbimizden rahmet, güzel bir akıbet niyaz ediyor; tüm yakınlarına ve sevenlerine sabr-ı cemıl diliyoruz.",
  "crawled_at": "2025-06-02T10:26:33.995943"
}