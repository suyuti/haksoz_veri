{
  "id": "13c696dd-2b79-484d-a6ad-c6fec3501cea",
  "title": "Bosna Cihadında Yeni Bir Şehid",
  "author": "Haksöz",
  "year": "1993",
  "issue": "Sayı: 26 - Mayıs 1993",
  "url": "https://www.haksozhaber.net/okul/bosna-cihadinda-yeni-bir-sehid-376yy.htm",
  "content": "Nisan ayı içinde şehidler kervanına İlhan Atlı da katıldı. İlhan veya tanıyanlarca \"\npilot\n\" lakabıyla anılan şehid kardeşimiz, Boşnak asıllı olup Bosna'da savaş başlayınca hem dil, hem din birlikteliği olan kardeşlerinin yardımına koşmuş bir mücahid idi. Dünya müslümanlarının dayanışma ve kardeşlik sembolü haline gelen Bosna'ya bundan tam sekiz ay önce yalnızca Allah'ın rızasını kazanmak için yola çıkan ve \"\nBosna kurtulmadıkça geriye dönmem\n\" diyen kardeşimiz, bu sözünü şehadeti ile yerine getirdi.\nİlhan, Bosna'da gerek Boşnak, gerek diğer milletlerden mücahidlerin sevgisini ve sempatisini kazanmıştı. Boşnakça'yı iyi konuşması Türkiyeli mücahidler ile Boşnaklar arasında irtibatı sağlıyordu.\nİlhan son haftalarda yoğunlaşan Hırvat-Müslüman çatışmasının kurbanı oldu. Kalleş ve kahpe kurşun onu Bosna'nın Zenica şehrinde bir gece baskınına giderken buldu. Birçok müslümanın şehid olmasıyla sonuçlanan Müslüman-Hırvat çatışmasında verilen şehidler, Travnik ve çevresindeki birçok bölgenin müslümanların kontrolüne geçmesini sağladı.\nİlhan'ın şehadeti Türkiye'deki muvahhid müslümanları özellikle de onu yakından tanıyan cihad arkadaşlarını derin bir üzüntüye boğdu. Ancak onun şehadeti, ailesinin ve çevresinin İslam'la olan irtibatlarını daha da kuvvetlendirdi. Şehadet bereketi ölü toprağı serpilmiş beldesinde silkinişin habercisi oldu. Şehid İlhan'ın şehadeti dolayısıyla 30.4.1993 Cuma günü birçok müslümanın katılımıyla ailesinin ikamet ettiği Bursa'nın Turan köyünde gıyabi cenaze namazı kılındı. Cuma namazını müteakiben İlhan'ın Bosna'daki silah arkadaşlarından birisi tarafından kısa bir konuşma yapıldı. Ardından Şehid Selami Yurdan'ın ve İlhan'ın babası konuştular. Ayrıca sık sık \"\nŞehidler Ölmez\n\", \"Ş\nehid İlhan Yolun Devam Edecek\n\", \"\nKahrolsun Emperyalist Kafirler\n\", \"\nİslami Hareket Engellenemez\n\" gibi sloganlar atıldı ve işrak tekbirleri getirildi. Merasim, şehid evinin misafirlere etli pilav ve hoşaf ikramıyla son buldu.",
  "crawled_at": "2025-06-02T10:26:33.995943"
}