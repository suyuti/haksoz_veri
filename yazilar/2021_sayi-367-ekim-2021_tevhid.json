{
  "id": "8f4babb8-9c7a-431e-af4b-dd6bc6cb0222",
  "title": "Tevhid",
  "author": "Bünyamin Doğruer",
  "year": "2021",
  "issue": "Sayı: 367 - Ekim 2021",
  "url": "https://www.haksozhaber.net/okul/tevhid-8562yy.htm",
  "content": "Tevhid çiçeği kalbimi\nSana sunuyorum Ya Rabbi\n/De ki: Allah tektir/\nBu ulûhiyette tevhiddir\nPaslanmış ruhlara çarpan hakikattir\nKalplerin sükûn bulduğu kelime\nDillerin çaldığı kapı\nVarlığı mühründen söken söz\nLa ilahe illallah\nSahte ilahlara reddiye\nBağışlanmış her günüme\nAdım attığım ilk hece\nTüm sözler fani, baki olan bu kelime\nLa ilahe illallah\nYaşanan kalp daralması\nDağlar taşlar susamıştı\nİnsanlık tutsaklıktan özgürlüğe kanatlandı\nDoğan güneş parlayan aydı\nİlk yalın ayaklıların paylaştığı nefes\nLa ilahe illallah\nMüminliğin değeri tevhid kelimesinde\nHira’dan kopup gelen ses dağıldı Mekke’ye\nPutları reddetmek ilk vazife\nZulümat perdelerini yırtan\nEzilenleri ayıltan kelime\nLa ilahe illallah\nMekke bir adam gördü\nŞahadet parmağımdan tevhid içiren\nBir olana davet eden\nGül kokulu rüzgârlar estiren\nAşk yolu sırat-ı müstakime giden\nKalpten kalbe dilden dile söylenen\nLa ilahe illallah\nSıkı tutun bu kelimeye\nDönüşsün düşünce ve eyleme\nUmudun bilensin derin bir iman ikliminde\nLa ilahe illallah\nMuhammed bu çağrıyla çıktı alanlara\nKan verdi yeryüzünün kuruyan damarlarına\nFevçfevç akın etti insanlık bu çağrıya\nOn binler yüzbinler katıldı tevhid kervanına\nÇağrımız o ilk çağrı\nLa ilahe illallah",
  "crawled_at": "2025-06-02T10:26:33.995943"
}