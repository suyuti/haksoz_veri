{
  "id": "543bdeb2-fd01-445f-bcdd-2da07435f700",
  "title": "Suriye İslami Cephesinin Tüzüğü",
  "author": "Haksöz",
  "year": "2013",
  "issue": "Sayı: 264 - Mart 2013",
  "url": "https://www.haksozhaber.net/okul/suriye-islami-cephesinin-tuzugu-6768yy.htm",
  "content": "Suriye’de Baas rejimine karşı savaşan bazı direnişçi gruplar ‘Suriye İslami Cephesi’ adı altında birleşti. Cephenin kuruluş bildirisini okuyucularımız için çevirdik:\nÇeviri: Kehriban Parspancı\nHamd âlemlerin rabbi olan Allah’a mahsustur. O’ndan af diliyor ve bizi doğru yola ulaştırmasını talep ediyoruz. Salat ve selam Resulullah’ın ve onun ashabının üzerine olsun.\nAllah’ın bizden talep ettiği gibi O’nun şeriatını yeryüzüne hâkim kılmak amacıyla bütün hareketler arasında ittifaka vardık ve cephemizin adını Suriye İslam Cephesi olarak isimlendirdik.\nSuriye İslam Cephesi bütün çalışmalarında şer’i hükümleri önceler ve kurumsal çalışmaları ile tüzüğünün hazırlama aşamasında ana kaynak olarak İslam şeriatı hükümlerini esas alır.\n1- CEPHENİN TARİFİ ve HEDEFLERİ\nSuriye İslam Cephesi Suriye toplumu içerisinde İslam toplumunu inşa edebilmek için çaba gösteren ve bu yöndeki bütün çalışmalarında şer’i hükümleri esas alan bir İslam cephesidir. Ve bu hedefini gerçekleştirmeye çalışırken birçok oluşum inşa etmiştir. Bu oluşumlardan biri hükümetin düşmesini hedefleyen ve güvenliği sağlayan askerî kanattır. Bir diğeri ise insani yardım, siyaset, eğitim ve davet ile ilgili çalışmaları gerçekleştiren sivil kanattır.\na) Suriye İslam Cephesinin Tarifi\n(Neden Cephe?)\n1- Allah’ın bize emrettiği şer’i kanunlar çerçevesinde hüküm vermek ve onun sözcülüğünü yapmak.\n2- Müslüman halkın haklı taleplerini karşılama konusunda ve bu taleplerini yüksek ve tek bir sesle dile getirme konusunda sözcü olmak.\n3- En önemlisi de bu topraklarda kurumsal işbirliğini önceleyen bir askerî tugay ve insani yardım çalışmalarında da ona iletilen yardımları gerektiği yerlerde hakkıyla değerlendirmek ve örnek bir İslam toplumunun inşasını öncelemek.\n4- İnsanların sahih kaynaklardan dini öğrenebilmelerine olanak sağlamak ve bu konuda daha evvel toplum içerisinde bastırılmış olan söz, akide, davet ve fiilleri bakımından örnek teşkil edebilecek insanların gün ışığına çıkarılmasını sağlamak.\nb) Görüş\nAllah’ın şeriatıyla hükmedilen çağdaş bir İslam toplumu inşa etmek.\nc) Mesaj\nBiz İslam Cephesi olarak çağdaş bir İslam toplumundan oluşan, insanı ve toprakları özgürleştirilmiş bir Suriye’yi inşa etmek amacıyla çalışmalar yürütmekteyiz.\nd) Cephenin Hedefleri\n- Suriye topraklarında Baas rejiminin düşmesi ve güvenliğin sağlanması.\n- Devlet, toplum ve fert bazında İslami çalışmaların yaygınlaştırılması.\n- Tam bir İslam toplumunun oluşabilmesi için fertler arasında İslami kimliğin korunması.\n- İslami esasları tabi kılarak toplumda adalet, eşitlik ve özgürlüğün geri getirilmesi.\n- Toplumun kalkınmasında işbirliği içerisinde olmak.\n- Sosyal hayat içerisinde etkin olacak kanaat önderlerinin yetiştirilmesi.\ne) Araçlarımız\nİslam Cephesi çalışmalarında şu araçları kullanır: Askerî, siyasi, iletişim, ilmî, davet, eğitim, ve insani yardım araçları…\nBu sahalarda çalışma yapan ve bu çalışmalara ortak olan birçok sayılı kurum bulunmaktadır. Bunlar:\n1- Alınan kararlarda ve yapılan çözüm önerileri ve anlaşmaların kabulünde bütün tarafların onayının alınması.\n2- Cephe ile iş birlikteliği içerisinde bulunan bütün İslami cepheler Özgür Suriye’nin geleceğini oluşturmada alınacak kararlarda ortak hareket ederler.\n3- Rejimin düşmesi için çalışmalar yapan bütün ana kuvvetler ile tanışma ve ortak çalışmalar yapma.\n4- Cephenin gerçekleştireceği ilmî ve davet çalışmalarında İslami eserlerin Suriye toplumunda yayılması.\n5- Askerî eğitim, kişisel gelişim ve Müslüman hatipler oluşturma amacıyla yapılan eğitim çalışmalarında yeni metotlar geliştirme ve bu konuda seminerler düzenleme.\n6- Şer’i kurallar çerçevesinde açık bir şekilde İslami çalışmalar yürüten kurumlarla istişare ve ortak zeminli bir çalışma yürütmek.\n2- TEMEL DAYANAKLAR\n1- Bu tüzüğün temel kaynağı şeriat usulüne, tüm kurallarına ve genel amaçlarına dayanmaktadır. Kim olursa olsun İslam toplumunda hiç kimse sorgulanmak ve hesaba çekilmekten muaf değildir. Bu ilkenin bütün anayasal ve kanuni hareketlerin oluşumunda ve yargı kararlarının uygulanmasında vücut bulması gerekir.\n2- Usule ve İslam kaynaklarına her başvurduğumuzda orada ihtilafın çok olmadığını, asıl ihtilafın muamelat kısmından kaynaklandığını fark ettik. Askerî veya sivil iş sahalarında asıl ihtilafın da muamelata ait farklı bakış açılarından kaynaklandığını düşünüyoruz. O halde meseleyi çözerken asıl kaynaklara müracaat ederek çözmeliyiz.\n3- Suriye İslam Cephesi, Suriye toplumunda etken İslami güçlerden biri olarak sayılıyor. Bu yüzden biz birlik ve beraberliği korumaya, ayrılıktan ve anlaşmazlıktan uzak olmaya çalışıyoruz. İslam için çalışan herkesle iyilik, takva ve doğru bir vizyon ekseninde ilişkilerimizi geliştirmeye özen gösteriyoruz.\n4- Daha önceki dönemde yapılan hataların tekrarlanmaması ve ıslahı, sivil ve askerî bütün çalışmalarımızda başarı elde edebilmek için yürütme yöntemlerimizin dikkatle gözden geçirilmesi gerektiğine inanıyoruz.\n5- Cephe, Allah’ın kitabı ve Resulullah (s)’ın sünnetinden yardım alan ve ashab, tabiin ve onların yolundan gidenlerin anlayışına dayanarak Selef-i Salihin Ehli Sünnet ve’l Cemaat itikadına sahiptir.\n6- Selef-i Salihin’e göre güzel ahlak ve davranışlarla donanarak söz ve amel birlikteliği içerisinde davette bulunmak ana esaslarımızdandır.\n7- İzlediğimiz yol, dinde aşırılıktan ve onun sonucunda ortaya çıkan inanç ve davranış düzeyindeki sapma ve dinin kamusal alanda hâkimiyetine engel teşkil edecek uç düşüncelerden uzak olmasına önem gösterdiğimiz bir yoldur.\n8- Önceliklerimiz kademeli bir yol takip etmek, güçlü bir yöntem ve sahih bir itikadi anlayışı inşa etmektir.\n9- Cephe, oluşumu ve faaliyetlerinde kurucu işbirliğini önemser ve kararlar alınırken istişare ilkesini benimser.\n3- CEPHENİN ÜYELERİYLE OLAN İLİŞKİSİ\n1- İlişki biçimimiz; İslam kardeşliği, nasihat ve ihtilaf halinde terbiye üzerine kuruludur.\n2- Anlaşmazlık durumunda taraflar arasında öncelik, bağışlama ve uzlaşma sağlanmasıdır.\n3- Tek bir görüşe bağlı kalmamak.\n4- Askerî ya da idari bütün kararları şura yöntemiyle alır, tek bir görüş üzere karar vermekten kendimizi beri tutarız.\n5- Cephe bütün işlerinde Komuta Konseyine başvurur ve Şeriat Heyetinin belirlediği şer’i merci, Cephe’nin yaptığı tüm işler ve alınan tüm zorunlu kararlarda etken unsurdur.\n4- SURİYE TOPLUMUNUN BİRBİRİYLE OLAN İLİŞKİSİ\na) Müslümanlar\n1- Müslümanların aynı söz üzerinde toplanması, doğruluk için saflarını birleştirmeleri ve ayrılık, çekişme ve bağnazlıktan uzak olmaları.\n2- Müslümanların itibarını yüceltmek ve ona hüküm verirken küfür, kötülük ve bidatten uzak İslam âlimlerinin delilleriyle hareket etmek.\n3- Ümmet âlimlerinin bize bıraktığı Ehli Sünnet tarafından muteber olan fıkhi mezhepler, onlarla muamele ettiğimiz, fakat körü körüne bağlanmadığımız, âlimler ve davetçilerinin de İslam adına yaptıkları ıslah çalışmalarında daima ona göre hareket ettikleri bir servettir. Tüm sözleri hayır üzerinedir ve tüm Müslümanlara hüsn-ü zan ile yaklaşmayı, hataların peşine düşmemeyi, tecessüsü ve zillete tabi olmayı önlemeyi Allah’a en iyi şekilde yakınlaştıran unsurlar olarak kabul ederler.\n4- Müslümanlara iyi niyet besleme, ayıplarını örtme, birbirlerine olan ilişkilerinde güzel öğütle davranmayı önceleme.\n5- İlişkilerde cahilce söylenen sözlere itibar etmeden, hakkı ifade etmek.\n6- Suriye’nin her köşesinde Müslümanların davalarını yüceltebilmeleri, zafere ulaşabilmeleri, mali, idari, kelami bütün işlerinde esas hükümleri göz önünde bulundurarak, kişilerin özgürlüğünü hedef alan çalışmalar içerisinde bulunmaları asıldır. Ve biz bütün gücümüzle toplumun her katmanında bunu yaymak için çalışmalar yapacağız.\n7- Bütün çalışmalarda insanların taleplerine ve ihtiyaçlarına cevap verirken şer’i esasları öncelemek ve insanları adaletle muameleye tabi tutmak esas ilkelerimizdendir.\n8- Toplumda kadının hakları da tıpkı erkeğin hakları gibidir. Şunu unutmayalım ki, sosyal hayat içerisinde kadının da tıpkı erkek gibi sorumlulukları vardır. Onlar sadece şer’i bazı sorumluluklarda birbirlerinden farklılaşabilirler. Ve İslam toplumlarında da diğer bütün toplumlarda olduğu gibi kadının toplum içerisindeki rolünün çok büyük önemi olduğu altı çizilmesi gereken bir husustur. Bizler Allah’ın asla razı olmadığı şekilde, Batı toplumlarında olduğu gibi Allah’ın kadından istediği İslami sorumluluklarını öteleyerek kadın üzerinden bir politika güdemeyiz.\nb) Gayrimüslimler\n1- İslam kesinlikle devletin dinidir ve o devletin yönetiminde ve belirlenecek bütün kanunlarında asıl ve ana kaynağı teşkil edecektir.\n2- Suriye topraklarının birliği esas ilke kabul edilir ve bu toprakları bölmek isteyen hiçbir ırka, taassuba ve gruba müsaade edilemez.\n3- Akaidleri ve şeriatları farklı olsa bile ülkenin bütün vatandaşlarının birlik ve beraberlik içerisinde yaşaması esas kabul edilir ve İslam şeriatı ilk ve son hüküm koyucu kurallar bütünü olarak kabul edilir.\n4- Her ne kadar dinler arasında farklılık olsa bile, gayrimüslimlere muamelede adalet ve eşitlik asıl ilkedir.\n5- Bireysel eğilimleri ve akaidleri ne olursa olsun, sosyal hayat içerisinde işbirliğini yaygınlaştırmak.\n6- Bütün dinlerin ve grupların birleştirici unsurlar etrafında toplanması için çağrıda bulunmak.\n5- SURİYE İSLAM CEPHESİ KURUCULARI\n- Ahraru’ş Şam Tugayları (Suriye genelinde)\n- Eyman Savaşçıları Tugayı (Şam)\n- Hamza bin Abdulmuttalib Tugayları (Şam)\n- Sukuru’l İslam Tugayı (Şam)\n- Seraye Mehame Hassaten (Şam)\n- Livau’l Hak (Humus)\n- İslami Fecr Hareketi (Halep)\n- Musab Bin Ömer Tugayı (Halep)\n- Et-Taliatu’l İslamiyye (İdlip)\n- Ensaru’ş Şam Tugayları (Lazkiye)\n- Tevhid Ordusu (Deyru’z-Zor)",
  "crawled_at": "2025-06-02T10:26:33.995943"
}