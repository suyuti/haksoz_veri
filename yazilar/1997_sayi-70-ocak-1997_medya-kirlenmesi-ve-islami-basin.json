{
  "id": "44926cbd-4766-4b70-b156-d300987efded",
  "title": "Medya Kirlenmesi ve İslami Basın",
  "author": "Haksöz",
  "year": "1997",
  "issue": "Sayı: 70 - Ocak 1997",
  "url": "https://www.haksozhaber.net/okul/medya-kirlenmesi-ve-islami-basin-1575yy.htm",
  "content": "21 Aralık 1996 tarihinde İDKAM'da düzenlenen panelin konusu \"Medya Kirlenmesi ve İslami Basın\" idi. Ahmet Mayalı'nın yönettiği panelde Akit Gazetesi'nden Faruk Köse, Selam'dan Hikmet Soylu ve Yeni Şafak'tan Yusuf Ziya Cömert konuşmacı olarak yer aldılar.\nPanelde dile getirilen görüşler çerçevesinde ortaya çıkan sonuç, medyadaki kirlenmenin yeni bir şey olmadığı ve bu kirlenmenin yapısal anlamda medyanın sahip olduğu temellerle doğrudan ilgili olduğu noktasında odaklandı. Kapitalist ilişkiler ağında medya gücünün, gücün medyasını ürettiği vurgulanarak, medyanın kendisine bir iktidar alanı oluşturduğuna dikkat çekildi.\nPanelin ikinci turunda ise, İslami, basının medyadaki kirlenme olgusuna da bağlı olarak, nerede durduğu, tavır ve fonksiyon noktasında yüklenebileceği misyonunun ne olabileceği üzerinde duruldu.",
  "crawled_at": "2025-06-02T10:26:33.995943"
}