{
  "id": "f8479eda-d3e6-40d2-8305-b24a1f7b7150",
  "title": "Kendi Sesine Yabancı",
  "author": "Gülnur Aşcı Yetkin",
  "year": "2015",
  "issue": "Sayı: 293 - Ağustos 2015",
  "url": "https://www.haksozhaber.net/okul/kendi-sesine-yabanci-7299yy.htm",
  "content": "Hadi uyan\nUyanda bu yorgun düşleri at kendinden\nİki elini yağmura daya\nSuyunu kana kana iç\nVe alabildiğince dön dön etrafında\nÇünkü insan en çok kendine\nSonra dur ve bak!\nDünyaya açılan pencerenin sarhoşluğunda buğusu düşen cam aralığına\nVe camın önünde beliren iki güvercinin deli bakışları hatırına\nAl onları yamacına\nKonuş onlarla\nAnlat en güzel hikâyelerini\nTüm hüzünler üzerine\nEbedi iki mısra seç gözleri ve toynakları\nKarıştırdıkça bulsun yeni seçme öyküleri aralarından\nTüm kederlerimizi örten\nBizi ısıtan bu yalanlardan\nDuyur iki mısrayı\nDuyur iki heceyi\nBaşak tanelerinin arasında gizlenen Musa'yı görmeden\nHacer'i üzmeden temiz kapımızı arala\nSonra eteklerimizi ısıran bu çamurlu yollardan temizle kendini\nBedr’in yeni taze kuyularından\nAişe kaçsın bu bakışları yaralayanlardan\nAnaların en güzeline kimseler çamur atmasın\nArtık toparla eteğini ey Aişe!\nYanağını ısırmadan bekle\nKendi sesine yabancı bu iniltili ağlayışa bir son ver\nİnen iki güzel ayetten...",
  "crawled_at": "2025-06-02T10:26:33.995943"
}