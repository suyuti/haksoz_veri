{
  "id": "5bc390d1-fbea-464a-a36f-5c096044e53d",
  "title": "Mahkemeler",
  "author": "Haksöz",
  "year": "1996",
  "issue": "Sayı: 58 - Ocak 1996",
  "url": "https://www.haksozhaber.net/okul/mahkemeler-1189yy.htm",
  "content": "Tahir Gül ve arkadaşlarının davası\nTahir Gül ve Muhammed Şerbetçi'nin halen tutuklu olarak yargılandığı Müslüman Gençlik Davası'na 15 Ocak 1996 günü saat 10.00'da İstanbul 4 No'lu DGM'de devam edilecek. Sanık avukatlarının savunmalarını yapmalarının beklendiği bu celsede muhtemelen mahkeme dava dosyasını incelemeye alacak ve bir sonraki duruşmada da kararını verecek.\nBu davada Savcı; Tahir Gül, Muhammed Şerbetçi ve Ender Ergül için 22,5 yıl, diğer sanıklar için de 4,5 yıl hapis cezası talep etmişti.\nİslami Hareket Ana Davası\n27. 12. 1995 günü devam edilen duruşmada sanık avukatları ayrı ayrı savunma yaptılar. Avukatlar Terörle Mücadele Şube Müdürlüğü'nde işkenceyle imza ettirilen ifadelerle müvekkillerinin örgüt üyesi sayıldığını, dava dosyasında örgütle ilgili hiçbir maddi delilin olmadığını söyleyerek müvekkillerinin örgüt üyesi olma suçundan beraatlerini istediler.\nİstanbul 3 No'lu DGM, dosyadaki bazı eksikliklerin tamamlanması ve karar verilmek üzere dosyayı incelemeye aldı. Duruşma 29 Ocak 1996 saat 14.00'a bırakıldı. Mahkemenin bu duruşmada karar vermesi bekleniyor.\nDiyarbakır DGM'de müslümanlarla ilgili dava\nMehmet Yaşasın ve arkadaşları ile ilgili Diyarbakır DGM'de görülen davaya 4 Aralık tarihinde devam edildi. Sanık avukatlarının tahliye taleplerini reddeden ve hiçbir sanığı tahliye etmeyen mahkeme, duruşmayı 29 Ocak 1996, saat 9'a bıraktı.\nMehmet Pamak'Ia ilgili dava\nİstanbul 4 No'lu DGM'de görülen ve Mehmet Pamak'ın beraati ile neticelenen davayı Yargıtay bozdu. 14 Şubat 1996 tarihinde yeniden ele alınacak olan davada Yargıtay'ın kararı bozma gerekçesine' uygun olarak mahkemenin eksiklikleri tamamlaması ve karar vermesi bekleniyor. Bilindiği gibi Mehmet Pamak'ın Abdi İpekçi Spor Salonu'nda yapılan Şehitler Gecesi'nde yaptığı konuşmadan dolayı hakkında dava açılmıştı.\nSabiha Ünlü beraat etti\nSabiha Ünlü, Selam gazetesinde, Ayda Bir köşesinde kaleme aldığı \"Terörist de olsa, o benim oğlum\" başlıklı yazısında \"Cumhuriyet ve devletin askeri kuvvetlerini tahrik ve tezyif ettiği\" iddiasıyla TCK'nın 159/1 ve 36. maddeleri gereğince yargılanmakta olduğu Bakırköy 2. Ağır Ceza Mahkemesi'nde beraat etti. Aynı davadan yargılanmakta olan Selam Gazetesi Yazı İşleri Müdürü Erdal İnce de beraat etti.\nYeni Yeryüzü'ne para cezası\nYeni Yeryüzü Dergisi sorumlu müdürü Ahmet Mayalı hakkında, \"Terörle mücadelede görevli memurların adını vererek terör örgütlerine hedef gösterdiği\" gerekçesi ile açılan dava, mahkumiyetle sonuçlandı. 8 Aralık 1995 tarihinde İstanbul 3 No'lu DGM'de gerçekleştirilen duruşmada mahkeme heyeti suçun sabit olduğuna karar vererek Ahmet Mayalı'yı 25 milyon TL. para cezasına mahkum etti. Mayalı'nın avukatı, mahkumiyetin haksız olduğunu belirterek kararı temyiz edeceğini söyledi.",
  "crawled_at": "2025-06-02T10:26:33.995943"
}