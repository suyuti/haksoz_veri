{
  "id": "b629d78d-a342-4595-865f-cce7d5426cb6",
  "title": "İslami Hareket Davasında Beklenmeyen Karar",
  "author": "Haksöz",
  "year": "2000",
  "issue": "Sayı: 114 - Eylül 2000",
  "url": "https://www.haksozhaber.net/okul/islami-hareket-davasinda-beklenmeyen-karar-2851yy.htm",
  "content": "1993 yılı Ocak ayından bu yana yaklaşık 8 yıldır süren İslami Hareket Davası, 24 Temmuz 2000 tarihinde, ardında pek çok soru işaretleri de bırakarak sonuçlandırıldı. Karar duruşmasında Mahkeme, Cumhuriyet Savcısı'nın talep ettiği cezaların çok çok üzerinde mahkumiyet kararları verdi. İstanbul 3 No'lu DGM kararının dosya içerisindeki delillere dayanmaktan ziyade, işkenceye dayalı emniyet ifadelerine dayandırıldığı sanık avukatlarınca ifade edildi.\n24 Temmuz Pazartesi günü yapılan son celsede sanık avukatlarının savunmaları dinlendikten sonra mahkeme heyeti kararını açıkladı. Avukatlar ve dinleyiciler arasında şaşkınlık uyandıran kararda bir kişi hakkında idam cezası, 4 kişi hakkında müebbed ağır hapis cezası, 10 kişi hakkında 12.5 yıl ağır hapis cezası ve 2 kişi hakkında da 3 yıl 9 ay hapis cezası kararı verildi. Ayrıca 20 sanık hakkında beraat kararı ve yedi sanık hakkında da açılan davaların dava, zamanaşımına uğraması dolayısı ile ortadan kaldırılmasına karar verildi.\nEkrem Baytap, Tamer Aslan, Mehmet Ali Şeker, Cengiz Sankaya ve İrfan Çağrıcı hakkında TCK 146/1. md. gereği idam cezası, sanıklardan Ekrem Baytap, M. Ali Şeker, Tamer Aslan ve Cengiz Sarıkaya'nın iyi halleri göz önünde bulundurularak cezalarının idam yerine müebbet ağır hapis cezasına çevrilmesine,\nHüsnü Yazgan, Rıdvan Çağrıcı, Gül Aslan, Ziver Kartal, Mehmet Okatan, Mehmet Kaya, Gutbettin Gök, Mehmet Zeki Yıldırım, İhsan Deniz ve Mehmet Zeki Deniz'in TCK 168/1. md. gereği, örgüt üyeliğinden 12 yıl 6 ay hapis cezası ile cezalandırılmalarına,\nSanıklar Abdülkerim Yağmur ve Mehmet Salih Yıldız'ın TCK 169. md. gereği, yasadışı örgüte yardım ve yataklıktan dolayı neticeten 3 yıl 9 ay hapis cezası ile cezalandırılmasına,\nAbdurrahim Aksoy, M. Emin Baş, Nazlı Baytap, Sait Engin, Ali Akyüz, Muhyittin Yıldırım, Mehmet Sait Ekmen, Habip Yıldız, Serdar Altun, Adnan Günaydın, Necdet Ari, Mehmet Salih Teymur, Feyzullah Oktay, Halit Bilen, Abdullah Arpa, Abdullah Demir, Abdullah Baş, Veysel Polat, Sadullah Baş ve Haşine Yağmur'un beraatlerine,\nNecmi Aslan. M. Şah Çınar, Yusuf Altın, Abdülaziz Ocakhanoğlu, Fahrettin Baytap, Mehmet Can Direk ve Ayhan Usta aleyhine açılan davaların, zaman aşımı dolayısı ile ayrı ayrı ortadan kaldırılmasına karar verildi.\nSanıklar hakkında verilen mahkumiyet kararlarının 'dosya içerisindeki hangi delillere dayandırıldı?' sorusu ise açıklık kazanamadı.\nDava dosyası içerisinde giderilemeyen pek çok çelişki sanıklar aleyhine uygulandı.\nSanıkların tamamına emniyette işkence yapıldı ve ifadeler işkence ile imzalatıldı. İşkenceler Adli Tıp Kurumu raporu ili belgelenerek dosya içerisine konuldu. Sanıklardan Cengiz Sarıkaya işkence ile sakat bırakıldı ve uzun süre komada kaldı. İrfan Çağrıcı işkenceyle beraber kolundan vuruldu ve kolu halen sakat. Tamer Aslan uzun süre hastanede yattı. İfade verememesine rağmen aleyhine emniyetçe tanzim edilen ifadesi altına zorla parmak bastırıldı.\nSanıklardan bazıları evraklarda tahribat yapılması sonucu uzun süre gözaltında tutuldular, mahkemeye çıkartılmaları geciktirildi. 15 gün olan yasal gözaltı süreleri hukuka aykırı biçimde 27 güne kadar çıkarıldı.\nAv. Hüsnü Yazgan'ın hukuki yardımda bulunduğu ve bu sırada gözlem altına alındığı dosya içerisinde açıkça belgelenmesine rağmen aleyhine TCK 168/2. md. gereğince 12 yıl 6 ay hapis cezası verildi.\nMahkeme, Cumhuriyet Savcısı mütalaasında talep edilen cezayı az buldu. Cumhuriyet Savcısı 20.08.1999 tarihinde verdiği mütaalada sanıklardan Ekrem Baytap ve Cengiz Sarıkaya hakkında TCK 146/1. md. gereği ve idam cezası vererek bu cezayı müebbet hapis cezasına çevirdi. Bu iki sanık hakkında Savcı, TCK 168/2. md. gereği neticeten 12 yıl 6 ay hapis cezası talep etmişti.\nSanıklardan Hüsnü Yazgan, Gül Aslan, M. Kaya, M. Zeki Deniz hakkında savcılık makamı 3\nyıl 9 ay hapis cezası talep etmesine rağmen Mahkeme bu kişiler hakkında TCK 168/2. md. gereği 12 yıl 6 ay hapis cezası verdi.\nSavcı, sanık İhsan Deniz'in beraatini talep etmişken bu sanık hakkında da TCK 168/2. md. gereği 12 yıl 6 ay hapis cezası verildi.\nSanıklardan M. Salih Yıldız ve Abdülkerim Yağmur beraatleri talep edilmesine rağmen bu kişiler hakkında TCK 1 69. md. gereği 3 yıl 9 ay hapis cezası verildi.\n24 Temmuz 2000 tarihinde karar veren mahkeme gerekçeli kararını da olağan uygulamalarının aksine 25 gün gibi kısa bir sürede yazarak avukatlara göndermesi, kararın alelacele verilmesinin sebepleri konusunda ve verilen kararların ağırlığı noktasında soru işaretleri bıraktı.\nSanıklar ve sanık vekillerinin tamamı dosyayı temyiz etti. Yargıtay'da yapılacak temyiz incelemesinin sonucu merakla bekleniyor.",
  "crawled_at": "2025-06-02T10:26:33.995943"
}