{
  "id": "faac145b-e254-4d43-bb02-962683ef2d9e",
  "title": "Gazze’nin Boynu Bükük Çiçekleri",
  "author": "Bünyamin Doğruer",
  "year": "2023",
  "issue": "Sayı: 393 - Aralık 2023",
  "url": "https://www.haksozhaber.net/okul/gazzenin-boynu-bukuk-cicekleri-8977yy.htm",
  "content": "Gazze'nin çocukları şehadet güzergâhında\nAlınlarında Kudüs çizgileri\nYaşadığımız bir sonbahar\nAcı üstüne acı soldu Gazze'nin gülleri\nYüreklerin sızladığı yerleri\nUnutmadık unutmayacağız\nÇocukların umut çığlıklarını\nKör sağır kesilen vicdansız diktatörleri\nEy Müslüman\nUyan derin uykudan\nSıyrıl artık günahlarından\nSorumlusun Gazze'deki katliamdan\nHesaba çekileceksin\nYapman gerekirken yapmadıklarından\nGazze’de ölüm hayatı besliyor\nÖlmüş çocuklarına koşan anne\nBirazdan şükredecek Allah’a\nŞehit annesi olmanın gururuyla\nEy Gazze’nin öksüz çocukları\nMübarek toprakların boynu bükük çiçekleri\nZalimler söndüremeyecek iman ateşini\nGözlerinizde görüyorum vadedilen cenneti\n“Allah'ım! Ümmetin suskunluğunu sana şikâyet ediyorum.”\nŞehit Şeyh Ahmed Yasin'in bu feryadını\nYüreğimde hissediyor ürperiyorum\nGazze\nAh Gazze\nSözün bittiği yer\nMaskeler düştü\nÇıktı ortaya\nDünyadaki Siyonist dostu kirli yüzler",
  "crawled_at": "2025-06-02T10:26:33.995943"
}