{
  "id": "b98a995e-debb-45a6-9627-fbf7992e873b",
  "title": "sanık sandalyesinde",
  "author": "Bünyamin Doğruer",
  "year": "1997",
  "issue": "Sayı: 78 - Eylül 1997",
  "url": "https://www.haksozhaber.net/okul/sanik-sandalyesinde-1784yy.htm",
  "content": "Kardeşime sıkılan kurşunun namluda bıraktığı iz\nyetersizdi düşmanı tanıtmak için\nçığlıklar boyunca\nsanık sandalyesinde yine biziz\nbir kuşun çığlık düşürmesi gibi\nölüm gelir solgun güneş altında\nsanık sandalyesinde yine biziz\niddianamelerde tutsak yaftalar\narınmak için rahmeti beklemeli\nümitsiz bir mahkûmun tozlu kirpikleri\nsehpa itilecek\nküflü zindanlara gömülür aşk\nfarkına varılmaz düşen yıldızın\nve yenilmeden\nşehadet parmaklarını kaldıranların\nsanık sandalyesinde yine biziz\nzamanı kurşun gibi yoğuranlar\ndimdik duranlar\nadını andını düşürmeyenler\nyıldız mevsimlerinde\nben ki bunları çok seviyorum anne\nyenik ve küskün değilim\nlâle rengi bir ezgide buluşur sesimiz\nkavgalar şehirler köyler\nhoşçakal anne...",
  "crawled_at": "2025-06-02T10:26:33.995943"
}