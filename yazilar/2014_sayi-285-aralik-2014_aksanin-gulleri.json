{
  "id": "75ee541b-7a33-4b5e-8c9a-81d649a2b7f7",
  "title": "Aksa’nın Gülleri",
  "author": "Atavi Osman Erdemir",
  "year": "2014",
  "issue": "Sayı: 285 - Aralık 2014",
  "url": "https://www.haksozhaber.net/okul/aksanin-gulleri-7161yy.htm",
  "content": "-Etibe’ye Mektuplar-\nBeyaz, bembeyaz\ndokunduğum kan rengi\nsoyunmuş ruhumdan düş-\nrengi gece sabahın ve sabahın\nrengi ten, rengi siyah bulutlar\nGüneş, ay ve onbir yıldız\nVe onlar… onlar…\non’un ihaneti ışığını aldı güneşin\nay tutuldu karanlık gece ve gece\non’lar kanemici zalimler\non’lar çocuk katili\nbabilin lanetlileri\n-dün... bugün…\nÇocuk kuyudan seslenir\nkıyıda düşen çocuklar\nuzak mescide gömülür\nrengi kızıl gökyüzünün\ntoprağın rengi kızıl düş-\ndüğünde anladı\nsaçının rengi kızıl-\nbir şafak vakti gelmişti on’lar\nkuyunun başında şeytan gülüşleri\nkıyı şeridinde gül susuşları\nbulutlardan yağan kurşun(i)\nbir ayrılık ve düğün alayı\ndüşerken gecenin gözlerinden umudun avuçlarına\nçırpınır çocuk yüreği\nsıyrılır gömleğinden kan\nKuyuda bir Yusuf\nkıyıda bir etibe\nkızıl bir şafak\nkıpkızıl bir gömlek\non’lar kuyunun başında\n-kutile ashabıuhdud-\ngömlek aynı (yakubun elinde)\nçocuk aynı (elçinin dilinde)\non’lar aynı (samirinin izinde)\nBir çocuk\nçocuk sadece\nöylesine yatıyor\nannesinin kucağında\nBir ölüm\ndeğil sadece\nyediveren gül goncası\nşehadet dudağında",
  "crawled_at": "2025-06-02T10:26:33.995943"
}