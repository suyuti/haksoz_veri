{
  "id": "d9fc0dc2-6e7c-4486-9c87-8f0079b336e6",
  "title": "Plastik Tanrılar",
  "author": "Fevzi Zülaloğlu",
  "year": "2019",
  "issue": "Sayı: 343 - Ekim 2019",
  "url": "https://www.haksozhaber.net/okul/plastik-tanrilar-8213yy.htm",
  "content": "Köroğlu’ndan hemen sonraydı,\nVe uyuyordu yiğit ruhlar.\nBunu fırsat bildi motorize oldu tanrılar,\nVe Nefha’ya karşı amansız bir savaş başlattılar.\nAfrika vahiyden yoksundu,\nVe insan kendini unuttu.\nOrtalık plastik tanrılarla doluydu,\nVe gemiler kölelerle doluydu.\nİnsanlar izzetli yaşamayı unuttu,\nVe kalpleri karardı, ayakları kaydı.\nBunu fırsat bildi kibirli tağutlar,\nVe zillet gemisine bindirildi mustazaflar.\nMeyhaneleri doldurdu gri tanrılar,\nVe Kunta Kinteleri kadehlerine doldurdular.\nİnsanlar tatile gönderirken akıllarını,\nVe “Yeşile ve öksüze ölüm”den aldı sloganlarını.\nSosyalizm, liberalizm mızrakların ucundaydı,\nVe fabrikalar işçilerin mabediydi.\n“Çılgınca tüketin, delicesine üretin” diyordu medyumlar,\nVe kendilerini tespih ediyordu çağdaş firavunlar.\nPatronlar ruhlarını tüketim tanrılarına kurban ettiler,\nVe hazımsızlığı önleme görevini bilime verdiler.\nYılanları yalanlarla doldurdu sihirbazlar,\nVe sihirbazlara karşı tsunami olup karaya vurdu dalgalar.\nMedyumların çizgi yılanları çocukları zehirliyordu,\nVe habis olan ne varsa raflarda süsleniyordu.\nKapitalizm dini her gün binlerce obez üretiyordu,\nVe kansız cansız kurbanlar evlerinden çıkamıyordu.\nMedya ve medyumlar göz boyamada yarışıyordu,\nVe ekranlardan akan görüntüler ruhları kirletiyordu.\nCaddeler ruhsuz betonlara dönüşmüştü,\nVe üretim tanrıları karayı denizi fesada gömmüştü.\nEyyamullah’tan bir gün bir güneş ayet oldu\nVe şehrin öteki ucundan koşarak bir adam geldi.\nBir toplum, birleyici bir yemin etti,\nVe ötelerden gelen rüzgârla tevhid yelleri esti.\nAtmosferdeki ozon deliğinden ümit yağdı,\nVe annelerin dudakları zikirle çalkalandı,\nÇocuklar, “Şehadet! Cennet!” diye slogan attılar,\nVe Hannas’ın zikre karşı duracak gücü kalmadı.\nSihirbazların sihrini bir hakikat bir bir yutuyordu,\nVe müminler vahiyden bir asaya dayanıyordu.\nEkranlardan artık mutlak hakikat akıyordu,\nVe uzaydan aşağıya rahmet yağıyordu.\nÇocuklar koleksiyoncular çarşısına girdiler,\nVe pulların altına hapsedilmiş ruhları kurtardılar.\nÇocuklar mutluydu yaptıklarından,\nVe bir ibadetleri olmuştu oyundan.",
  "crawled_at": "2025-06-02T10:26:33.995943"
}