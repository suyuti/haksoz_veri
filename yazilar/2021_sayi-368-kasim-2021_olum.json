{
  "id": "d90a9612-58b7-4a93-9fd5-eef605b6fa84",
  "title": "Ölüm",
  "author": "Bünyamin Doğruer",
  "year": "2021",
  "issue": "Sayı: 368 - Kasım 2021",
  "url": "https://www.haksozhaber.net/okul/olum-8579yy.htm",
  "content": "Ölümle iç içe\nÖlümle dostum\nRuhum hep ümit içinde\nRabbimin buyruğunu bekliyorum\nBir kartal gibi süzülür gelir\nHayaller siyahlaşır, perde kapanır\nDilimde tükenir kelimeler bir bir\nGözlerimi kapatınca ruhum kanatlanır\nNe anne kalır ne baba ne sevgili\nTutamam artık hiçbir dost eli\nBöyle ansızın açar ölüm çiçeği\nBana verilen mühlet vaktinde bitmişti\nDünya bir varmış bir yokmuş\nKendi masalımı yaşadım hüzün içinde\nDünya bahçesi ateş yapraklarıyla doluymuş\nHer gün defalarca ölmüştüm ölmeden önce\nVarlık eridi gitti gözümde\nÖlüm açılan bir penceredir istikbale\nAvuçlarım yanmıştı yaşamak ateşinde\nDilimde kaldı ahlarım küf kokan şehirlerde\nSonuçta insanoğlu yalnız ölür\nMazidekalır kırık dökük hatıralar\nRuh bedenden yavaş yavaş sökülür\nÖlüm ki o an kıyametim kopar\nÖlüm hayatın akan bir çizgisidir\nÖteleri görmek için yırtılan perdedir\nÖlüm ve ölümden ötesine iman ettim\nHayatım boyunca güzel ölüme tebessüm ettim\nRuhuma düşlerini bıraktın ey güzel ölüm\nAşk yolunda yâre kavuşmanın hazzıdır ölüm",
  "crawled_at": "2025-06-02T10:26:33.995943"
}