{
  "id": "751933e5-4532-4b95-8d20-49cc06af8cd2",
  "title": "ÖZGÜR-DER Medine Bircan İçin Çapadaydı",
  "author": "Özgür-Der",
  "year": "2002",
  "issue": "Sayı: 136/137 - Temmuz/Ağustos 2002",
  "url": "https://www.haksozhaber.net/okul/ozgur-der-medine-bircan-icin-capadaydi-2639yy.htm",
  "content": "Çapa Tıp Fakültesi Hastanesi'nden sağlık karnesindeki fotoğrafı başörtülü olduğu için şevki yapılamayan Medine Bircan'ın yaşamını yitirmesi tepkilere neden oldu. Konuyla ilgili bir mektubu Özgür-Der Fakülte Dekanı Prof. Dr. Faruk Erzengin'e vermek üzere Çapa Tıp Fakültesi önüne gitti. Polisin müdahalesi üzerine sadece Dernek Başkanı Hülya Şekerci ve Av. Sibel Eraslan görüşmek için dekanın yanına gidebildiler. Çıkışta, yapılan görüşme hakkında basına bilgi veren Hülya Şekerci, dekana verdikleri açık mektubu okudu. \"Bir insanın ölümüne yol açan bu genelge İ.Ü. Rektörü Kemal Alemdaroğlu'nun hakkında ileri sürülen yolsuzluk ve bilim hırsızlığı iddialarına, bir de cinayet suçlamasının eklenmesini getirmiştir. Yasağa bir türlü doymayan Alemdaroğlu'nun hezeyanlarının değil, şerefin, onurun, adaletin yanında yer almanızı istiyoruz. Eğer bu yürekliliği gösteremeyecekseniz en azından istifa etmelisiniz. Çünkü, akademik unvanınız cani genelgeyi uygulamanın gölgesinde eriyip, kaybolmuştur.\" İfadelerine yer verilen mektubun okunmasından sonra kalabalık \"Başörtüsüne Uzanan Eller Kırılsın!\", \"Bircan'ın Katilleri Yargılansın!\" sloganlarını attıktan sonra dağıldılar.",
  "crawled_at": "2025-06-02T10:26:33.995943"
}