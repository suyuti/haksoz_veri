{
  "id": "9fd5aeda-81e6-4673-b1ea-adb45d0719ba",
  "title": "Oslo Görüşmelerine Meşruluk Tanımayacağız",
  "author": "Abdullah El-Şami",
  "year": "1995",
  "issue": "Sayı: 48 - Mart 1995",
  "url": "https://www.haksozhaber.net/okul/oslo-gorusmelerine-mesruluk-tanimayacagiz-890yy.htm",
  "content": "Şeyh Abdullah el-Şami'nin yaygın bir kanı olarak Filistin'deki İslami Cihad Hareketi'nin lideri olduğuna inanılır. \"İslam'ın zaferinin kaçınılmazlığına\" gönülden inanmış, kendisini İslam'a adamış bir İslamcı olan 46 yaşındaki Şeyh el-Şami, işgal karşıtı eylemden dolayı 415 Filistinli ileri gelenle birlikte Aralık '92'de Güney Lübnan'a sürgün edilmişti. Yakın bir zamanda 17 Aralık'ta günlük Filistin gazetesi el-Quds'da yapılan bir röportajda el-Şami hareketinin görüşlerini, gelecekteki eylem çizgisini anlattı. Aşağıda, söylediklerinden seçmeleri alıntıladık.\nAteşli konuşmalar, öfkeli demeçler hareketinizin özerkli düzeni içinde yerini belirledi. Filistin İslami Cihad Hareketinin hedefi tam olarak nedir?\nBiz bu kutsal Filistin topraklarına dini, ideolojik ve tarihi bağlarla ayrılamaz şekilde bağlıyız.\nİslami Cihad'ın bazı taraftarları arasında, Hamas'ın Filistin Millî Hükümeti'ne katılmaya karar verdiği takdirde hareketin yalnızlığa itileceğine dair düşünceler var. Bunun için ne diyorsunuz?\nHamas'ın Filistinliler içinde inkar edilemez ağırlıkta bir nüfuzu olduğuna şüphe yoktur. Ama eğer Hamas bir emrivakiyle bir çeşit geçici anlaşma yaparsa, direnişin sorumluluğunu tek başımıza yükleniriz. Ama ümit ediyoruz ki özerk yönetimle karşı karşıya duran Hamas'ın durumu daha radikalleşecek ve kuvvetlenecektir.\nOslo görüşmeleriyle Hudeybiye Barışı arasında karşılaştırmalar yapanlar var. Sizce bu karşılaştırmaların bir geçerliliği var mı?\nKendi ihanet ve iflaslarını meşrulaştırmada ümitsiz bazı kişiler kötü niyetli kıyaslamalar yapıyor. Hudeybiye Barışı'nın Allah tarafından dikte edilmiş ilahi vahy olduğunu işaret etmemiz zorunludur. Ayrıca o anlaşma bir denemeydi bir kaç yıl sürdü ve İslam'ın gücünün hızla yükseldiği bir zamanda yapıldı. Böyle karşılaştırmalar yapmanın hiç bir mantığı yoktur.\nİslami Cihad ile Filistin Milli Hükümeti arasında ilişkiler var mı?\nFilistin genelinde bazı sorunların çözümü için bizden bazı ileri gelenler ile hükümetin bazı elemanları arasında ilişkiler var.\nHamas, Fetih ve Özerk yönetim üçlü komitesine katılır mısınız?\nBiz düşünme tarzında bağımsızız, kimseye de bağımlı değiliz. Ama halkı ilgilendiren konularda bütün partilerle işbirliğine gidebiliriz.\nDaha popüler görünme amacıyla İslami Cihad'ın Hamas'a yaklaştığına dair iddialar var.\nİsrail İşgaline karşı cihadı başlattığımızda akıntıya karşı tek başımıza yürüyorduk ve İslami yükümlülükleri uygulamaya duyulan ihtiyaç için çabaladık. Hamas'daki kardeşlerimizle yakınlaşmamız vahdeti emreden imanımıza olan bağlılıktandır.\nAma Hamas'ın daha çok taraftarı var?\nHamas'ın ana organizasyonu İhvan-ı Müslimin 40 yıldır bu sahada.\nİşgal edilmiş topraklarda gelecek yıl yapılması beklenen seçimlere katılacak mısınız?\nEğer seçimlerin amacı Oslo görüşmelerini meşrulaştırmaksa, tabii ki büyük olasılıkla boykot edeceğiz.\nSuriye ve İsrail arasındaki barış kapıda. Bu iki ülke arasında barış olursa hareket alanınızın daralacağını düşünüyor musunuz.\nBizim hareket sahamız Filistindir. Suriye veya Lübnan değil. Evet, orada bazı kardeşlerimiz var. Eğer ayrılmaları istenirse, o zaman başka bir yere giderler.\nSamimi olarak, İslami Cihad'ın arkasında kim var? Ve İran'la ne gibi ilişkileriniz var.\nHareketimiz başladığında şu sloganı benimsemiştik. \"İnanç, Bilinç Devrim\" İslam'a inanç, dünyada jeopolitik durumun bilincinde olma ve zulmün her türüne karşı devrim. Kendini Allah'a satan kimse hiçbir partiye, hiçbir şeye boyun eğemez. Ayrıca İran'la İşbirliği yapmak Allah ve O'nun Rasülü'nün düşmanlarıyla işbirliği yapmaktan bin kat daha iyidir.\nPalestine Times, Ocak 95 Çev: Erkan Saka",
  "crawled_at": "2025-06-02T10:26:33.995943"
}