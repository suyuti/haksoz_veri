{
  "id": "d772cf5e-b868-448a-aa89-9348076c8643",
  "title": "İstanbul Üniversitesinde Usulsüzlük Kazandı",
  "author": "Haksöz",
  "year": "2002",
  "issue": "Sayı: 130 - Ocak 2002",
  "url": "https://www.haksozhaber.net/okul/istanbul-universitesinde-usulsuzluk-kazandi-3229yy.htm",
  "content": "İstanbul Üniversitesi Rektörlüğü'ne Cumhurbaşkanı A. Necdet Sezer tarafından eski rektör Kemal Alemdaroğlu'nun yeniden seçilmesini kınayan bir açıklama yapan ÖZGÜR-DER, resmi ideolojiyi korumak ve 28 Şubat darbe sürecinin istemlerini yerine getirmek amacıyla üniversitelerin ve özellikle İstanbul Üniversitesi'nin bilim ve özgürlük düşmanı bir zihniyetin inisiyatifi altına sokulduğunu belirtti.\nBilimsel namusa ve özgürlüğe inanan farklı kimlikten birçok öğretim görevlisinin bu üniversiteden yönetimi protesto ederek istifa ettiği veya görevine son verildiğinin ifade edildiği açıklamada İstanbul Üniversitesi'ndeki kürsüler, bilimsel kalite önemsizleştirilerek adeta bir yakınlar, kayırılanlar, memurlar havzası ve güdümlü öğrenim kurumları haline getirildiği ve üniversitenin her geçen gün daha fazla askeri kışla özelliğine dönüştürüldüğü vurgulandı.",
  "crawled_at": "2025-06-02T10:26:33.995943"
}