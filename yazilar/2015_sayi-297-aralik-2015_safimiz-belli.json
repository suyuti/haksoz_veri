{
  "id": "7ec1d8b0-87ad-4b54-a38e-bc4bb8ee97d9",
  "title": "Safımız Belli",
  "author": "Furkan Kılıç",
  "year": "2015",
  "issue": "Sayı: 297 - Aralık 2015",
  "url": "https://www.haksozhaber.net/okul/safimiz-belli-7375yy.htm",
  "content": "Kur’an’ın Aydınlığına Doğru\nKalbimizin kuruduğu anlaşılıyor bütün yaşadıklarımızdan.\nTanıdık, çok tanıdık çocuğun gözleri anlatıyor bizlere\nTüm çıplaklığıyla ve biraz buğulu o gözlerin\nKudüs olduğunu görmek nedense bu denli güç geliyor bizlere.\nBizler sevgilerimize, umutlarımıza ve merhametlerimize ipotekler mi koydurduk?\nYoksa gönüllerimizi sömürüye mi açtık bir bir?\nYoksa bizler Allah’ın rızasını arzulamıyor muyuz ki\nÖmrümüzün en çocuk, ömrümüzün en yiğit, ömrümüzün en yaşlı dönemlerini salat edenlerle birlikte salat etmeden geçiriyoruz?\n“Kâlûlemnekuminel musallin”\nKalbimizin kuruduğu anlaşılıyor\nKüçük bir çocuğun üşümesinden.\nVe de bir annenin egzoz borularıyla\nSıska bedenini ısıtmaya çalışmasından.\nKalbimizin kuruduğu zihinlerimize değiyor.\nVe öyle bir an geliyor ki zihinlerimiz dilenen ile dilenmeyeni ayırmak gibi cüretkâr bir tavra bürünüyor.\nOysa şiar edindiğimiz, yardıma muhtaç olana yardım etmek değil miydi yoksa?\nYoksa bizler ensar olmadan cennete girebileceğimizi mi sanıyoruz?\nYoksa bizler iman ettik demekle kurtulabileceğimizi mi sanıyoruz?\nYoksa bizler arzulamıyor muyuz cenneti ki\nÖmrümüzün en çocuksu, ömrümüzün en genç, ömrümüzün en yaşlı dönemlerini yoksullara yedirmeden geçiyoruz?\n“Ve lemnekunut’ımul miskin”\nKalbimizin kuruduğu anlaşılıyor ataletimizden.\nVe asıl bu umursamazlık öldürüyor bizleri.\nKahpece bir kurşun gibi değiyor sinelerimize.\nZaten her gün sabahtan akşama kadar kurşuna dizildiğimiz yetmiyormuş gibi\nGönüllerimizi sömürüye açarak en ağır darbeyi vuruyoruz benliğimize.\nÇünkü onlara da çok iyi biliyorlar ki kurşunlarla ölmeyeceğimizi, diri olduğumuzu\nVe fakat bunu idrak edemeyeceklerini…\nYoksa bizler Allah’ın gazabını mı istiyoruz ki\nÖmrümüzün en çocuksu, ömrümüzün en delikanlı, ömrümüzün en yaşlı dönemlerini batıla dalanlarla birlikte batıla dalarak geçiriyoruz?\n“Ve kunnânehûdu meal hâidîn”\nKalbimizin yeşerdiği anlaşılıyor\nYeniden ümmet olabilme hayaline cansuyu döken sinelerden.\nZihinlerimize değiveriyor yeşeren umutlar.\nŞuayb\nkıssası canlanıyor gönüllerde.\nVe asıl o zaman kavrıyoruz namazın dinin direği olduğu gerçeğini.\nVe asıl o zaman öğreniyoruz namazlarımızın ekonomi, siyaset ve toplumsal olguları karşıladığını.\nVe asıl o zaman hissediyoruz “Ben Müslümanlardanım” demenin gururunu ve de şerefini…\nDili gergin kasları konuşuyoruz.\nLa tahzen\ndiyor, gönüllere merhametlik bağışlayan merhametin kalbi.\nYoksa bizler, Allah’ın bizlerle beraber olduğunu unutuyor muyuz ışık saçan mağaralarımızda?\n“Lâ tahzeninnallâhemeanâ”\nÖyle beylik laflarla mısralar dizmeye gerek yoktur bazen\nKur’an dilinden konuşmak en şereflisidir bizlere…",
  "crawled_at": "2025-06-02T10:26:33.995943"
}