{
  "id": "6ac6d27a-566f-4a45-a84c-e10de8c6b045",
  "title": "Mektup",
  "author": "Atasoy Müftüoğlu",
  "year": "1991",
  "issue": "Sayı: 2 - Mayıs 1991",
  "url": "https://www.haksozhaber.net/okul/mektup-12yy.htm",
  "content": "Bismillahirrahmanirrahim\nAziz Kardeşim, Kardeşlerim, \"Söz' için, mektubunuz için, içtenlik­le teşekkür ediyorum. Sizi ve katkısı olan kardeşlerimi tebrik ediyorum. Başarılar diliyorum sizin için.\nYakın zamanlara kadar bize hi­tap etmek üzere yayınlanan her der­gi bana büyük bir heyecan verirdi. Her yeni çıkan dergiyi, hepimizi içine alabilecek bir yapılanma olayı için, bir yapı taşı gibi görürdüm. Şimdi ay­nı heyecanı duymuyorum. Şimdi iti­raf edeyim ki, her yeni dergi haberi beni çok korkutuyor. Kalıcı, derinlik­li, ufuklu, boyutlu, çok sesli, kuşatıcı, hepimizle konuşabilen, etkili, yankı­sı olan dergiler yayınlayamıyoruz. Dergilerimiz sınırları dar \"kulüp\" der­gileri olarak yayınlanıyor. Dergileri­miz okuyucu yetiştirmiyor, \"amigo\" yetiştiriyor. \"Amigo\" okuyucu da, \"amigo\" yazarlar bekliyor. Dergileri­miz okuyucuya hitap etmekten çok \"taraftar'a hitap ediyorlar. Ben, ölü dergiler mezarlığını daha yakından görebiliyorum. Bir yığın samimi çaba da bu mezarlıkta gömülü. Bir iz bı­rakmadan geçip gitmiş pek çok dergi olduğunu siz de biliyorsunuz. Bunla­rı size içimi açmak için yazıyorum.\nDergiciliğimizin sorunlarını titiz­likle irdeleyerek daha önce yaşanan sorunları aşmanızı dilerim. Ömürlü olmanızı, bereketli çalışmalar yap­manızı bütün bir gönlümle arzu ede­rim, içinizin bütün kapılarını, bütün pencerelerini herkese açın. Dost çevreden dostluklarınızı, düşman çevreden de düşmanlıklarınızı esirgemeyin. Başarılı çalışmalar da yapılabileceğini göstermek için çok ça­ba harcayın.\nYolunuz açık olsun, zihniniz açık olsun, yüreğiniz açık olsun aziz kar­deşler.\nBin can ile selam veririm hepini­ze.",
  "crawled_at": "2025-06-02T10:26:33.995943"
}