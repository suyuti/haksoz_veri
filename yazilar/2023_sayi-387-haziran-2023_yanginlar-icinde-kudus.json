{
  "id": "164709f2-da96-4a37-8c3d-d0316f98f605",
  "title": "Yangınlar İçinde Kudüs",
  "author": "Bünyamin Doğruer",
  "year": "2023",
  "issue": "Sayı: 387 - Haziran 2023",
  "url": "https://www.haksozhaber.net/okul/yanginlar-icinde-kudus-8883yy.htm",
  "content": "Gökyüzü mahzun ve titrek\nAcının dikenleri içinde kalbim sancıyor\nÖlümü özetliyor Filistinli çocuk\nSiyonistlerin acımasızlığında\nSokaklar intifada\nBin selam olsun direnişin nehrine\nKan ve hüzünden\nGözyaşı dökülüyor Kudüs’ün gözlerinden\nSökecek umudun şafağı\nKucaklayacağız aydınlık yarınları\nSen yeter ki\nKökü derinlerde çınarlar gibi diren\nEy benim güzel sevdam\nEy yalnız bırakılmış kavgam\nHâlâ gaflet içinde milyonlarca Müslüman\nSiyonist zulümlerine dağlar taşlar\nGökteki kuşlar uyandı\nBir siz uyanmadınız ey Müslümanlar\nVe de dilsiz şeytanlar\nSıcak odalarında keyif çatanlar\nYıllar geçti acı izler bırakarak\nKuşların kanatlarında kan izleri\nKudüs'ün rüzgârları\nKan damlaları savuruyor\nKıyama kan taşıyan damarlarımla\nEn önde yürüyor yüreğim\nEy Filistinli gerilla gözlerini seveyim\nÖfkem sımsıcak\nBir kuşluk rüzgârıyla süzülüp geleceğim\nKudüs'ün kuşlarıyla\nSözümüz var taş çocuklara\nKardan aydınlık sabah gelecek\nSözümüz var yiğit yürekler yetiştiren analara\nOnurlu direnişimiz sürecek\nHüzünlerimiz bile gülümseyecek\nSabırla namazla\nAllah’tan yardım isteyerek",
  "crawled_at": "2025-06-02T10:26:33.995943"
}