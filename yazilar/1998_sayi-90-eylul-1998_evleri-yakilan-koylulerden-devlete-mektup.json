{
  "id": "672995d8-9122-4ff6-bec5-9ef17e9ab9c6",
  "title": "Evleri Yakılan Köylülerden Devlete Mektup",
  "author": "Haksöz",
  "year": "1998",
  "issue": "Sayı: 90 - Eylül 1998",
  "url": "https://www.haksozhaber.net/okul/evleri-yakilan-koylulerden-devlete-mektup-2134yy.htm",
  "content": "Mardin'in Mazıdağı ilçesine bağlı Şivistan köyü 28 Temmuz tarihinde, Mazıdağı Jandarma Komutanlığı'nın aldığı kararla askerler tarafından boşaltıldı. Boşaltma işleminden sonra evlerde arama yapıldı ve daha sonra da ekin stoklarının ateşe verildiği görüldü. Ateşe verilen ekinlerin alevi daha sonra da evlere sıçradı. Köylerinden sürülen köy sakinlerinin, Cumhurbaşkanı, Başbakan, Genelkurmay Başkanlığı ve parti genel merkezlerine birer mektup yazarak mağduriyetlerini dile getirdikleri öğrenildi. Mektupta \"Devlete ve hukuka olan güvenimiz zedelenmiştir. Mağduriyetimizin giderilmesini istiyoruz\" diyen köylüler, gözlemlerini da anlattılar: \"Askerler arama yapacaklarını söyleyerek, yaşlı, çocuk, kadın, erkek demeden hepimizi dışarı çıkarttılar. Daha sonra bir yıldır toparladığımız ekinimizi ateşe verdiler. Ateş evlerimizi de kuşattı ve yangın bütün köyü kapladı. Ne paramızı, ne de en ufak bir eşyamızı dahi evlerimizden alamadık. Komutan'dan içeri girip sadece Kur'an-ı Kerim'i almak istediğimizi söyledik ama buna da izin verilmedi. Köyümüze geri dönmek istiyoruz\".\nHatırlar mısınız, Peyami Safa'nın \"Dokuzuncu Hariciye Koğuşumu. İstanbul işgal altındadır ve işgalciler bir müslümanın evine girip, burasının artık karargah olarak kullanılacağını, sakinlerinden evi boşaltmalarını isterler. İşgalciler, evden istedikleri eşyayı alabileceklerini söylemelerine rağmen, evin yaşlı hanımı, sadece, kendisinin en büyük dostu \"hayat rehberi\"ni alarak evi terkeder.",
  "crawled_at": "2025-06-02T10:26:33.995943"
}