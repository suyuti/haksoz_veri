{
  "id": "384f7390-c5c2-4b4a-82dd-faeacb81eece",
  "title": "Metin Yüksel’e Anma Programı",
  "author": "Haksöz",
  "year": "1996",
  "issue": "Sayı: 60 - Mart 1996",
  "url": "https://www.haksozhaber.net/okul/metin-yuksele-anma-programi-1236yy.htm",
  "content": "Metin Yükselin her yıl şehadet yıldönümünde geleneksel hale getirilen anma toplantıları bu yıl, geçen senelerden farklı olarak medya ve basın grubunun eşliğinde yerine getirildi. Basının bu ilgisinin Şehid Metin Yüksel'den çok konuşmacı Yılmaz Yalçıner ve Hüseyin Öztürk'ten kaynaklandığı gözlemlendi. Tekbirler getirildi, \"İslami Haraket engellenemez\", \"Şehid Metin yolun devam edecek\", \"Şehitler Ölmez\" sloganları da sık sık atıldı. Konuşmadan sonra topluluk Edirnekapı Mezarlığı'na doğru yürüyüşe geçti.\nBirinci anmanın yapıldığı esnada Edirnekapı Mezarlığı'nda ikinci program gerçekleşiyordu. Burada Yılmaz Yalçıner ve Hüseyin Öztürk birer konuşma yaptılar. Yalçıner, \"Müslümanlar 20 yıldır şehidlerden ve şehadetten uzaklaşmış; holding, makam, mevki peşinde koşmaktadırlar. Halbuki en büyük makam şehadettir. O ise ancak can ile satın alınır. İnsanlar dünyayı satın alma peşinde koşuyorlar. Eğer uyanmazsak sonumuz kötü. Metin Yüksel Allah İçin bu topraklarda can verdi. Bunu unutmamalıyız. Şehadet bilinci ancak böyle yaygınlaşır\" dedi.\nBu program bittikten sonra ise Fatih Camii'nde anma programını ifa eden ve mezarlığa doğru yürüyüşe geçen müslümanlar da burada bir bildiri okudular. Program Kur'an-ı Kerim okunmasıyla sona erdi.",
  "crawled_at": "2025-06-02T10:26:33.995943"
}