{
  "id": "5f46013c-0f4e-41a8-89b4-f8a3563585f1",
  "title": "Ey Direniş Soluğu",
  "author": "Bünyamin Doğruer",
  "year": "2019",
  "issue": "Sayı: 341 - Ağustos 2019",
  "url": "https://www.haksozhaber.net/okul/ey-direnis-solugu-8183yy.htm",
  "content": "Ey uzak mavilikler\nEy en muhkem kurgular\nEy utanç duvarları\nEy vahşi dünyanın sürgün mazlumları\nEy Siyonist alçaklar\nBir isyanı barındırıyorum kalbimde\nSabrımız kıvamına erince\nSıkılmış bir yumruk kınından çekilince\nAnalar\nRüzgarların dizinde ağlamayacak\nKanımızla yazdığımız özgürlük destanı\nCoğrafyamızda okunacak\nKardelenler açacak\nBağı çözülmüş gözler aydınlık yarınlara bakacak\nBizim ölümlerden kaçkın yanımız olmadı\nBu yüzü kara alnı kirli çağda\nEy Filistinlim evleriniz dinamitlerle patlatılsada\nMedyanın ışıltılı dünyalarında sana yer yok\nF-35, S-400’ler kadar gündemde değilsin\nİnsanlar İstanbul Sözleşmesinin sisine gömüldü\nSen bir çocuğun saf gözleri gibi bakıyorsun\nŞu perişan halimize\nEy direniş soluğu\nVe sen muhkem gözlerini bir mermi gibi\nSür namluya unutma\nSözümüz var Mescid-i Aksa'ya\nYeniden çiçeklenecek çevresi\nDerdine deva kıyamımızla\nMavi bulutlara açılan özgürlük avuçları\nKudüs'ten fırtınalar topluyor\nDirenen halkın coğrafyasında\nTüm uzaklıklar devrilecek\nEllerimiz kenetlenmiş omuz omuza\nCanımız, kanımız feda olsun Aksa’ya\nNasıl ölünür uğrunda\nHer gün rüyalarımızın ucunda\nUmudumsun ey Aksa\nYıllardır içli içli ağlıyorsun ya\nŞu Müslümanlar imanlarına bir sarılsa\nÖzgürlük rüzgarları vurur kapılarına\nAksa ey canım Aksa\nGece baskınları üzerinde yükselen aya yemin olsun ki\nSaçlarını özgürlük türküsüne bağlayan çocuklar\nAksa'nın avlusunda yumrukları havada öteleri yoklar",
  "crawled_at": "2025-06-02T10:26:33.995943"
}