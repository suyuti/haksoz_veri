{
  "id": "ba6ce2e2-9638-4626-b22a-4bfc3351d916",
  "title": "Umut",
  "author": "Bünyamin Doğruer",
  "year": "2007",
  "issue": "Sayı: 193 - Nisan 2007",
  "url": "https://www.haksozhaber.net/okul/umut-4969yy.htm",
  "content": "Masmavi gökyüzünde\nbeyaz güvercinlerin kucakladığı\ndünyanın sonsuz kıyısı\numut\ndelice akan ırmak sisler içinde\nbir çocuk kan ter içinde\ngümüşsü bir girdapta çırpınırken\nsizler sesinizi odalara kilitlediniz\nbuz kesen şubat günlerinde\nbilirim\nsizin dudaklarınızda umut yok\nhaydi çıkın artık saklandığınız yerden\ntehlike geçti\nki paletler altında hiç kimse ezilmemişti\nkaldırın kafanızı\nkucağınızdaki ulu çınar köklerini bırakın\nbol yıldızlı otel şuralarını terk edin\nkorkuların kokusunu dağıtın\nfosilleşmiş kimliğinizi\nasil ve beyaz eşkıyalara parçalatın\nhani dağ gibi olacaktın ihanetlerin kara gününde\nyüreğini yeniden yorumlayıp\nmerhem diye umut sürecektin yaralarına\nşimdi gözlerime bak\nkorkma\nbüyüyor çocuklar\nbüyüyor umutlar\nbir gün halkın isyanını taşıracak tüm coğrafyalar\numut\nsarar sevdamızı başkaldırdıkça\nyazarız adını\nbuğday başaklarına\ndağlara taşlara\nsesimde benim\numut",
  "crawled_at": "2025-06-02T10:26:33.995943"
}