{
  "id": "30e15d94-ccb2-4a41-bfd6-85fa582c74e3",
  "title": "İsrail'in ve Dostlarının Gözü Aydın",
  "author": "Haksöz",
  "year": "1998",
  "issue": "Sayı: 91 - Ekim 1998",
  "url": "https://www.haksozhaber.net/okul/israilin-ve-dostlarinin-gozu-aydin-2164yy.htm",
  "content": "Geçtiğimiz yıl Sincan'da düzenlenen Kudüs Gecesi'nde yaptığı konuşmanın içeriği ve gecede kullanılan posterleri temin ettiği bahane gösterilerek tutuklanan ve Ankara DGM'ce 17.5 yıl hapis cezasına çarptırılan Nureddin Şirin'in cezası Yargıtay tarafından onandı.\nŞirin, TCK'nın 168/2'de belirtilen \"terör örgütünün sair efradı olmak, yardım ve yataklık etmek, propagandasını yapmak\" suçlamasıyla ceza aldı. Halbuki MİT ve Emniyet'in hazırladığı raporda Hizbullah'ın Türkiye'de hiçbir altyapısının olmadığı ve Türkiye'ye yönelik bir faaliyetinin bulunmadığı belirtilmişti. Verilen bu ceza, direnişten yana olan müslümanlar karşısında egemen düzenin tahammülsüzlüğünün yeni bir göstergesi olmuştur.\nSiyonist işgali protesto edip, bu uğurda şehid düşenleri yâd edenlere verilen bu ceza, Nureddin Şirin namında Filistin'i savunan tüm müslümanlara verilmiştir. Türkiye'deki egemenler, müslümanlara karşı siyonistlerle aynı tavrı paylaşmaktadırlar.\nNureddin Şirin'e bu sonuç karşısında takındığı onurlu tavrından dolayı Allah razı olsun diyor, Rabbimizden Siyonistlerin ve işbirlikçilerinin zevalinin tez kılınmasını niyaz ediyoruz.",
  "crawled_at": "2025-06-02T10:26:33.995943"
}