{
  "id": "bbd0cf4f-3512-4fae-b284-386e1fe27729",
  "title": "Sadakat",
  "author": "Bünyamin Doğruer",
  "year": "2021",
  "issue": "Sayı: 362/363 - Mayıs/Haziran 2021",
  "url": "https://www.haksozhaber.net/okul/sadakat-8491yy.htm",
  "content": "/İnsana sadakat yaraşır görse de ikrah\nDoğruların yardımcısıdır Cenab-ı Allah /\n/Akıl akıl olsaydı ismi gönül olurdu\nGönül gönlü bulsaydı bozkırlar gül olurdu /\nDostluklar kayboldu kalmadı vefa\nSadakat duygusu idi sunulan beşerin ruhuna\nAllah’a bağlılık öndere bağlılık imanın temeli\nİnsan sevecekse birini Allah için sevmeli\nDavada sadakat kullukta sadakat nerde o iman\nSözünde duran emin olan nerde o insan\nHatıralarda ışık olmalı vefa duygusu\nAşk denizi kurudu kalmadı ihlas şuuru\nKutsal çileye talip olmak bilinç ve ihlas ister\nAllah’a sadakatini Muhammed'e bağlılıkta göster\nO Resul’ü ihtiyarlatan ayeti unutma\nEmrolunduğun gibi dosdoğru ol hayatında\nİhlasın sıcaklığından rengini alır ibadet\nAteşi gülşene çeviren Allah'a rağbet et\nDostluk bağlılık yolunda dur İbrahim gibi\nYükseltecek erdem ihlastır Allah katında seni\nSadakat sevginin en son noktasıdır\nSadakatsizlik akıl ve sevgi iflasıdır\nBenliği çevreleyen zarı yırtmaktır vefa\nHayatın özsuyunu sunmaktır toplumun atardamarına\nKalıcı olanın peşindekiler sadakat ehlidir\nİçtenlikle teslim olan çağının İsmail’idir\nİçi boşaltılmış kavramlarla ruhu kirlendi insanlığın\nEsamesi okunmuyor artık vefanın sıdk ve sadakatin\nİnsan sevgiyle yaşar hayata tutunur\nSevgi yoksa bir kalpte zindanla bir tutulur\nSevgi ve sadakat insandan insanlığa bir köprüdür\nSevgi insanın insana verebileceği en büyük ödüldür\nSevgisizlik katılık ruhsuzluk hayatı cehenneme çevirdi\nVicdanlar yok oldu insan yitik sustu hepten gönül dili\nİnsan insanın kurdu demiştiya Batı filozofu\nHeyhat şu yeryüzü birbirini yiyenlerle dolu",
  "crawled_at": "2025-06-02T10:26:33.995943"
}