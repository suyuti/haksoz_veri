{
  "id": "77c2ac55-ba3c-4227-adf6-c392bc7b1774",
  "title": "Çeçen Kadınlar Tarih Yazıyor!",
  "author": "Haksöz",
  "year": "2003",
  "issue": "Sayı: 147 - Haziran 2003",
  "url": "https://www.haksozhaber.net/okul/cecen-kadinlar-tarih-yaziyor-3684yy.htm",
  "content": "Rus işgali altındaki Çeçenistan'da 12-14 Mayıs tarihlerinde iki büyük feda eylemi gerçekleştirildi. İlki, Rusya sınırı yakınındaki Nadtereçni bölgesinde bulunan Znamenskoye kentinde sabah saatlerinde düzenlenen bombalı eylemdi. Bir Kamyonla gerçekleştirilen bu eylemde 59 kişi ölürken 79'u da yaralandı. Moskova bu eylemin şokunu daha atlatamadan ikinci bir patlamayla sarsıldı. Bu kez, hedef Rus yanlısı Çeçen yönetimi lideri Ahmed Kadirov'du. Bu eylemin bilançosu ise 30 ölü 145 yaralı oldu. Her iki feda eylemi, tüm imkansızlık ve kuşatılmışlığa rağmen, Çeçen halkının Rus işgali karşısında direnmeye devam ettiğini göstermesi açısından önemliydi.\nZnamenskoye kentinde patlayıcı yüklü kamyonun sebep olduğu patlama, yerel yönetim binasının önemli bir kısmında ve Federal Güvenlik Servisi karargahında büyük bir yıkıma neden oldu. Ülkenin kuzeyinde bulunan Znamenskoye kenti, Çeçenistan'm en güvenli bölgesi olarak değerlendiriliyordu.\nBu ilk eylemden sadece iki gün sonra İnlişkan-Yurt kasabasında meydana gelen ikinci feda eyleminin hedefi, Rus yanlısı Çeçen yönetimi lideri Ahmed Kadirov'du. İki kadın feda eylemcisi, Bleriçi'de yaklaşık 15 bin kişinin toplandığı törene katılan Kadirov ve diğer üst düzey yetkililerin bulunduğu tribüne ulaşmak istedi, ancak Kadirov'un korumaları tarafından fark edilip durdurulunca üzerlerindeki bombayı patlattılar. Ölenlerin çoğu Kadirov'un korumalarından oldu. İşbirlikçi Kadirov ve diğer Rus yanlısı Çeçen yöneticiler olaydan yara almadan kurtuldular.\nBu son eylemi ilkinden ayıran en büyük özellik, feda eylemcilerinin bu kez kadın olmasıydı. Bu eylem, direnişte erkeklerle aynı safta yer alan Çeçen kadınların ilk eylemi değildi. Daha önce Moskova'daki tiyatro baskınında olduğu gibi, şehid olan direnişçiler arasında birçok kadının da olduğunu biliyoruz.",
  "crawled_at": "2025-06-02T10:26:33.995943"
}