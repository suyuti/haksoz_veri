{
  "id": "7a128dad-ca02-4714-b4ca-8e0607288be5",
  "title": "Şehit Tahtında Mursi",
  "author": "Bünyamin Doğruer",
  "year": "2019",
  "issue": "Sayı: 339/340 - Haziran/Temmuz 2019",
  "url": "https://www.haksozhaber.net/okul/sehit-tahtinda-mursi-8167yy.htm",
  "content": "Zorbalığı, köleliği, diktatörlüğü kaldırmak için\nDireniş ruhu Rabia'da patladı öfkeler\nÇağdaş firavunların kalpleri küt küt atıyor\nLa galibe illallah yiğidim buna kıyam derler\nOnurlu milletin ruhundan yükseldi\nYepyeni bir uyanışın izzetli lideri Mursi\nUzat elini kardeşim özgürlük, adalet için\nSiyonist işbirlikçilerine karşı diri tut öfkeni\nBu aşkın adı var, rengi var, şerefi var\nAllahu ekber\nTahrir meydanında yüzbinlerce\nMonarşik diktatörlere yumruklar var\nElbet vahşetin sarayları çökecek\nŞehadet aşkımız var\n“Sürgünümüz hicret, idamımız şehadet, zindanlar bize halvet\nFiravunlar ne yapabilir müminlere vaat edilen yer cennet”\nEy Mursi ıslahatçı ve inkılâpçı kimliğinle semboldün\nSisi'nin zulüm mahkemelerinde haykırıp\n‘Allah bize yeter. O, ne güzel vekildir.’ diyordun\nYavaş yavaş öldürdüler seni, zehir kattılar aşına\nEy Yusuf'un kokusunu taşıyan şehit, son sözlerin ne güzeldi\nNe zaman buluşacağız bilmiyorum belki cennette\nO zaman zalimlerin zulmünü şikayet ederiz Allah'a\nEy şehit!\nSen sadece Allah'a kavuşmayı bekledin\nFiravun Sisi'nin satılmış hâkimine\nGöğün hâkiminden yerin hâkimine veyl olsun dedin\nRuhta iflas, inançta iflas, vicdanda iflas eden insanlığa\nMümince onurlu direnişin, vakarlı duruşun örneğini gösterdin\nÖlümün dahi korkuttu oligarşik monarkları\nŞehadet bilinci yerle bir edecek kralların tahtlarını\nAmerikan Siyonist işbirlikçi katiller görecekler\nŞehit kanlarından özgürlük lalelerinin nasıl açtığını\nEy Mursi!\nÜmmetin coğrafyasına direniş tohumları ektin\nYeryüzünde ezilen mazlumları temsil eden şahsiyettin\nEy şehidim! Ey zincire vurulmaz yürek taşıyan adam\nSenin ölümüne sessiz kalanlar utansın insanlığından\nSen zindanlarda açan çiçeğin Yusuf’ta kokusunu taşıdın\nSen acıları bal eyleyip sadece Rabbinin önünde eğildin",
  "crawled_at": "2025-06-02T10:26:33.995943"
}