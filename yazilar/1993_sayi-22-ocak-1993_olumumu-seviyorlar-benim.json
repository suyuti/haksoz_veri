{
  "id": "8243c574-9a9f-4efa-a943-7d69e188e706",
  "title": "Ölümümü Seviyorlar Benim",
  "author": "Mahmud Derviş",
  "year": "1993",
  "issue": "Sayı: 22 - Ocak 1993",
  "url": "https://www.haksozhaber.net/okul/olumumu-seviyorlar-benim-1946yy.htm",
  "content": "Buradayız, şuracıkta otuz kapısıyız bir çadırın\nBuradayız, çakıllarla gölgeler arasında bir yer,\nBir sesin yeri, özgürlüğün yeri belki de\nAttan yuvarlanan, çandan ya da ezandan çıkan\nHerhangi bir yere ait bir yer...\nBuradayız, yakındır bu kuşatmayı delmemiz.\nYakındır bulutları kurtarmamız\nVe yürümemiz özbenliğimize. Buradayız, şuracıkta\nOtuz kapısıyız bir rüzgarın, otuz \"idi\"...\nBizi görmeyi, tanımayı, duymayı öğreteceğiz size\nRahatça kanımıza dokunmayı\nSize öğreteceğiz barışımızı. Şam yolunu, Mekke ve\nKayravan'ı\nSeveriz ya da sevmeyiz\nBuradayız, ta içimizde bir ağustos göğü\nBir mayıs denizi, bir kısrağın özgürlüğü",
  "crawled_at": "2025-06-02T10:26:33.995943"
}