{
  "id": "981b6c11-4679-405c-92d3-1ac248129aec",
  "title": "Güllerin Vurulduğu Şam Kapısı",
  "author": "Bünyamin Doğruer",
  "year": "2017",
  "issue": "Sayı: 315 - Haziran 2017",
  "url": "https://www.haksozhaber.net/okul/gullerin-vuruldugu-sam-kapisi-7740yy.htm",
  "content": "Şehit Fatma’nın aziz hatırasına…\nBen Fatma Hacici\nBen Kudüs hüzün şehri\nBen yıllarca kanayan yarayım\nBarikatların kuşatmaların ortasında\nBen kan deryasında boğulanım\nBen ümmetin gözlerinde yaşım\nBen gözlerinden direnişler bağışlayıp\nŞam kapısında yirmi kurşunla vurulanım\nSeni seviyorum Kudüs’üm\nSeni seviyorum Filistin’im\nBen direnişin ateşini yakan şehidim\nKudüs’ün kalbindeki umut düşüm\nEy unutulan sevdam\nYalnızlığın hüznüyle için için ağlayan\nKorkuyu kalleşliği alnına yapıştıran Siyonistler\nSandığınız kadar güçlü değil kardeşim buna inan\nMüslümanların perişanlığıdır o alçakları güçlü kılan\nBen Fatma Hacici\nOn altı yaşındayım\nHüzünlü kapıların arkasında hep ağladım\nVe şehadet şerbetini içip Rabbime kanatlandım\nEy kardeşlerim\nKudüs’ün kanayan çığlığına kulak verin\nMor  dağlar gibi yüzü solmuş\nTemelleri kazılarla oyulmuş\nEtrafında yalnızlıkların aktığı Kudüs’ü\nİmanınız namusunuz bilin\nEy Fatma Hacici\nBir sevdadır senden kalan\nHüzün yağmurları altında\nKudüs’çe bakan gözlerinden\nEbediyete uçar Filistin kuşları\nEy Fatma\nEy gözlerinden direnişler bağışlayan\nŞehit olarak girdin Şam kapısından\nGüllerin tek tek vurulduğu kapıdan",
  "crawled_at": "2025-06-02T10:26:33.995943"
}