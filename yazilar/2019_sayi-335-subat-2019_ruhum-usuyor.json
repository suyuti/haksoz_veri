{
  "id": "55ac94ce-80f7-4251-9f59-4a1404b76133",
  "title": "Ruhum Üşüyor",
  "author": "Bünyamin Doğruer",
  "year": "2019",
  "issue": "Sayı: 335 - Şubat 2019",
  "url": "https://www.haksozhaber.net/okul/ruhum-usuyor-8094yy.htm",
  "content": "Yağmur ol yağ kurak yerlerime\nSusuzluğum gitsin bu gurbetimde\nÜstüm başım kir pas içinde\nBeyaz bir umut bağışla düşlerime\nMerhamet et esirgeme güneşini\nYüreğimden kopan güller üşümesin\nDalmadan önce o uyanılmaz uykuya\nDaha söylenmemiş sözler var avuçlarımda\nYüzüme yağmurlarda ıslanmış rüzgar çarpıyor\nVarlık yumağının ucunu arıyorum bir dağ başında\nGün battı ötelerden bir ses beni çağırıyor\nSesler kesildi perde perde her şeye elveda\nYüzümdeki çizgiler hüzünlerin habercisi\nKalbimde ağrılar sırtımda kırbaç izleri\nBıçak gibi keskin uçurumlarda kanayan gölgemdi\nDünya denilen yer ruhumun üşüdüğü yerdi\nSaatler vakti çaldı ben zamanı\nYaşadığım mevsim ömrümün sonbaharı\nYarınımdan endişeliyim bu dünya bahçesinde\nAynel yakin göreceğim toprak dolunca gözlerime",
  "crawled_at": "2025-06-02T10:26:33.995943"
}