{
  "id": "6d47d51e-867a-488b-9b7c-6ff114fedf9a",
  "title": "Sinsi Plan",
  "author": "Hatice Kübra Baytap",
  "year": "2014",
  "issue": "Sayı: 275 - Şubat 2014",
  "url": "https://www.haksozhaber.net/okul/sinsi-plan-6985yy.htm",
  "content": "Bir karaborsa\nBeyin alışverişleri\nDiğer yandan zihin operasyonları\nRakamlar arttıkça daralan çemberde\nAkrep misali intihara yönelirken\nHayatın en saf masumiyetlerine\nNutuk edasıyla sunulan Ai se eu te pe go eşliğinde\nEbeveynlerin yerlerde kıvranarak boğuldukları kahkahalar\nNe de hoşlarına gitmişti miniklerin\nHenüz nereye ait olduğunu bilmedikleri\nİngiliz bayrağı ile süslü yapbozlar\nVe beraberinde armağan edilen frizbilerle büyülendi saf yürekler\nNeydi amaç\nMaksat ne idi\nHemen yanı başında kıyamların altında kaç imza daha yatar bilinmez mi\nYoksa din adına uyutulmuşluğun simgesi mi yapbozlar\nHep uyanıklar onlar mı\nNe tuhaf\nGeleceğe yönelik bilinçaltlarına yerleştirilmiş imzalarda emir vaki\nNe mi\nYap ve boz\nYeter ki boz\nBoz ki yarınlarda kan akmasın\nMasum halklar üzerine bombalar yağdırılmasın\nToplu katliamlar yaşanmasın\nBoz ki mazlumların ağı zulmü devirmesin\nÖyle ki\nDuygusuz duyarsız\nSorgulayamayan bir robot nesil oluşturulsun\nOluşumun tek anahtarı\nİslam’ı din üzerinden yıkmak\nAman ha\nKimseler duymasın\nÇocuklar uyanmasın",
  "crawled_at": "2025-06-02T10:26:33.995943"
}