{
  "id": "68f32d51-b25b-4bcd-9f58-106c1c5f496a",
  "title": "Kalbimi Kanatan Görüntüler",
  "author": "Bünyamin Doğruer",
  "year": "2020",
  "issue": "Sayı: 355 - Ekim 2020",
  "url": "https://www.haksozhaber.net/okul/kalbimi-kanatan-goruntuler-8390yy.htm",
  "content": "Dünyanın mazlum mültecilerine\nSaçları rüzgârda uçuşuyor\nÜşüyor kalbi annesizlikten\nDeniz kucağını açmış bekliyor\nMinicik bir ömür bitecek sanki birden\nDiz çöktü bulutlar ağlamak için\nSarısabır çiçeği takılıydı saçlarında\nBiraz ekmek kırıntısı boğazında\nKarnı tok bencil insanların dünyasında\nO da katıldı mülteci ölümler arasına\nHenüz iki yaşında\nMuhacirler kimsesiz kuşlar gibi\nAyrılık denizlerinde\nHaykır haykırabildiğin kadar\nUmutla sabırla kanla\nBu acımasız dünyada kalpsiz vicdansız insanlığa\nİnan bana duymuyorlar içli sesini\nAnneleri birer birer öldü\nYetimler dünyanın kan nehirlerinde boğuldu\nŞahit olun yetim çocukların kaderine\nNice ağıtlar biriken kalplerine\nDenizlere bakıyorum durmadan\nTrajik ölümler yayılıyor ellerime\nÖlümle hayat arasına kilitlenmiş\nBinlerce çocuğun gözyaşları karışmış denizlere\nEy Müslümanlar\nŞahit olun boğulmuş çocuk cesetlerine\nKüfür tek millet ama\nMüslümanlar bölünmüş tam yetmişüçe\nÜmmet paramparça\nOnlar tek yumruk olmuş zulümlerinde\nBiz bu halde iken\nAllah korku salmıyor zalimlerin yüreklerine\nBen şahidim\n/İman edenlerin yeniden iman etmediklerine/",
  "crawled_at": "2025-06-02T10:26:33.995943"
}