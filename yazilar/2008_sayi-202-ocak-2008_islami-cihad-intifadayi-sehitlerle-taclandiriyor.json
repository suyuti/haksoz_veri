{
  "id": "44021125-3d33-46eb-b821-e1161dd0d621",
  "title": "İslami Cihad, İntifadayı Şehitlerle Taçlandırıyor!",
  "author": "Haksöz",
  "year": "2008",
  "issue": "Sayı: 202 - Ocak 2008",
  "url": "https://www.haksozhaber.net/okul/islami-cihad-intifadayi-sehitlerle-taclandiriyor-5420yy.htm",
  "content": "Uluslararası konferanslar ve barış görüşmeleri vasıtasıyla dünya kamuoyunun gözünü \"barış taraftarlığı\"yla perdeleyen Siyonist İsrail, son bir ay içerisinde katliamlarına ve suikastlarına hız verdi. Hemen her gün Gazze başta olmak üzere İslami direnişin güçlü olduğu bölgelere nokta saldırılar düzenleyen Siyonist ordu, 17 Aralık'ta Kudüs Seriyyeleri'nin komutanı Mecid Yusuf Harazin'i şehit etti. İslami Cihad Hareketi'nin askeri kanadı olan Kudüs Seriyyeleri, aynı günkü saldırılarda komutanları Harazin'le birlikte 10 mensubunu daha şehit verdi.\nÖmrü Siyonist düşmana karşı mücadeleyle geçen 36 yaşındaki Mecid Yusuf Harazin, İsrail hedeflerine yönelik sürdürülen füze operasyonlarının da sorumlusu idi. Silahlı mücadele ve füze yapımındaki yeteneğiyle bilinen Harazin, şehit öğretmen Fethi Şekaki'nin açtığı inkılap hattında Kudüs'ün özgürlüğü için\ncanını feda ederken; İslami Cihad'ın bu kaybı karşısında Filistin direniş örgütlerinin aldığı ortak tavır, Siyonist cellada ve işbirlikçi hainlere karşı anlamlı bir dayanışma gösterisine dönüştü.\nHarazin'in kaybının acı olmasına rağmen şehadetini kutlayan Kudüs Seriyyeleri \"Direniş bir misilleme değil, mücadelemizin stratejisidir.\" diyerek, saldırıların kendilerini asla yıldıramayacağını deklare ettiler: \"Ne konuşma, ne müzakere, ne ateşkes. Sadece silah, füze ve bomba. Çünkü bu düşmanın anlayacağı tek dildir.\"\nKomutan ve mücahitlerin şehit edilmesinin Annapolis'in acı meyveleri olduğunu açıklayan Hamas'ın yanı sıra, Hamas'ın silahlı kanadı İzzeddin el-Kassam Birlikleri, Salahaddin Nasır Birlikleri, Mücahit Tugayları da açıklama yaparak İslami Cihad'la dayanışma içerisinde olduklarını belirttiler. Öte yandan İslami Cihad, 27 Aralık tarihinde de yine Kudüs Seriyyeleri'nin Gazze merkez bölge komutanı Muhammed Abdullah'ın da aralarında olduğu 8 mensubunu daha şehit verdi. Şehitlere Allah'tan rahmet diliyor; uğrunda kanlarını akıttıkları mücadelelerine binlerce selam ediyoruz.",
  "crawled_at": "2025-06-02T10:26:33.995943"
}