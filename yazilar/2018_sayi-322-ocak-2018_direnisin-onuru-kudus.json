{
  "id": "c0ff357c-5eab-484a-8453-3df6d42688a7",
  "title": "Direnişin Onuru Kudüs",
  "author": "Bünyamin Doğruer",
  "year": "2018",
  "issue": "Sayı: 322 - Ocak 2018",
  "url": "https://www.haksozhaber.net/okul/direnisin-onuru-kudus-7855yy.htm",
  "content": "İntifanın çocukları\nYatağına sığmayan bir nehir gibi\nTaş tutan elleri\nTutuşturur direnişi\nYürekli yiğitler bahar güneşi\nŞehadet rüzgârında çırpınan gövdeleri\nYürekten yüreğe taşır umutları\nYüzyıllık yaramızdan kan damlıyor\nKudüs’ün taş duvarlarına çarpan ses ölüme dair\nVe dünya kadar mahzun Kudüs\nİçimin bir yanı yıkık\nİçimin bir yanı hep kırık\nKudüs müminlerin ortak kalbi\nPeygamberlerin emaneti\nAh Kudüs kalbimin yarası\nİnancımın vazgeçilmez sılası\nBir yeryüzü bildirisi\nSevdamın kutlu durağı\nKudüs bir diriliş bir direniş çığlığı\nKan ve ateş çölünün ortasında\nİntifadanın gürül gürül akan pınarı\nKudüs acısı yakamızda bir gül gibi\nDiyeceğim o ki\nDirenişin onurunu alınlarına çatıp\nGüzel ölümlere yürüyen Filistin’in çocukları\nTek tek öpüyorum pak alınlarınızı\nMescid-i Aksa’nın güvercinleri suskun\nYalnızlığın desenleri arasında\nSevda soldu imanlar yırtık pırtık oldu\nCeladetmi dedin o da çoktan kayboldu\nMilyonlarca Müslüman Siyonistlerin elinde oyuncak oldu\nYıllarca kan süzülürken Filistin topraklarına\nÖlümcül uykudayız dünyanın dipsiz kuyularında",
  "crawled_at": "2025-06-02T10:26:33.995943"
}