{
  "id": "b23f06ca-9afd-47d3-a80e-70f1d1afcf62",
  "title": "Özgür-Der Diyarbakır Şubesi Jandarmanın Fişleme Operasyonunu Kınadı",
  "author": "Özgür-Der",
  "year": "2004",
  "issue": "Sayı: 154/155 - Ocak/Şubat 2004",
  "url": "https://www.haksozhaber.net/okul/ozgur-der-diyarbakir-subesi-jandarmanin-fisleme-operasyonunu-kinadi-3893yy.htm",
  "content": "Özgür-Der Diyarbakır Şubesi ilk açıklamasını, Jandarma Alay Komutanlığı'nın Kürtçe isim için başvuranları fişlemesi üzerine gerçekleştirdi.\nAB'ye uyum sürecinde çıkartılan paketlerin tesiriyle Kürtçe isim koymanın önündeki yasal engellerin ortadan kalkmasıyla çok sayıda Kürt insanı, ismini değiştirmek üzere, nüfus müdürlüklerine ve asliye hukuk mahkemelerine başvuruda bulundu. Bunun üzerine harekete geçen jandarma, 'Kürt Dili Talebi' başlıklı bir dilekçeyle Diyarbakır Cumhuriyet Başs\navcılığı'ndan başvuruda bulunanların isim listesini istedi. AB'ye direnen askeri bürokrasinin fişleme eylemine Diyarbakır'da yeni kurulmuş olan Özgür-Der Şubesi tarafından kınama geldi. Yapılan açıklamada şunlar söylendi:\n\"Diyarbakır İl Jandarma Alay Komutanlığı tarafından 22.12.2003 tarihli bir yazıyla, Cumhuriyet Savcılığı'ndan Kürtçe isim için başvuruda bulunanların isim listesi alındığı basına yansımıştır. Kürt halkı bu ülkenin asli bileşenlerinden biridir. Kürtçe isim kullanmak da Kürtlerin insani bir hakkıdır. Bunun için yapılan başvuru da aynı şekilde hem insani hem yasal bir eylemdir. İnsanların yasal haklarını kullanmalarını kısıtlayacak bir şekilde baskı altına almak açık bir hak ihlalidir. Bu fişleme olayı, oligarşik bürokrasinin insani hakların kullanımını bir türlü içine sindiremediğinin son örneğidir.\nBu keyfi uygulamayı kaygı verici buluyor ve şiddetle kınıyoruz.\"",
  "crawled_at": "2025-06-02T10:26:33.995943"
}