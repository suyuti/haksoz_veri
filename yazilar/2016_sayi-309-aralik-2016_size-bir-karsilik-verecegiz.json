{
  "id": "604f3a8b-e3fa-4ec6-94e1-e7ee14f08c8d",
  "title": "Size Bir Karşılık Vereceğiz",
  "author": "Bünyamin Doğruer",
  "year": "2016",
  "issue": "Sayı: 309 - Aralık 2016",
  "url": "https://www.haksozhaber.net/okul/size-bir-karsilik-verecegiz-7628yy.htm",
  "content": "Halepli mazlumlara\nAcıları unutmuş değiliz\nO ağır kelimeleri\nKan denizi geceleri\nYabansı gölgeleri\nFosilleşmiş dinozor kimliklerinizi\nSömürge demokrasi altında cinayetlerinizi\nBize dar ettiğiniz yeryüzünün soluk renklerini\nYalnızlığın derinliğinde\nGöğsü paramparça edilenlerden biri\nCoşturmuştu bizleri unutmadık\nSabrın kıyısında susmayan yağmurlarımızla\nKestiğiniz acıttığınız dallarımızdan\nHüzün dolu öfkemizle karşılık vereceğiz\nSize bir karşılık vereceğiz\nÖfkemizin kıvılcımlarını sıçramış kelimelerle\nVaroluşumuzun şiddetiyle\nBuğulu düşleri aydınlığa dölleyip\nİşkence odalarında\nÇırılçıplak kandan bir heykele dönen kardeşlerimin\nDemire ve gökyüzüne işleyen feryatlarıyla\nBir karşılık vereceğiz\nKaranlığın karnında çürüyen\nÇürüdükçe kokuşan dünyaya\nYapışkan karanlıklardaki firavunlara\nCehennem kesilen soluklarımızla\nKalbimizin yorgun sularında\nZalimlere inat yaşamanın hazzına\nKarşılık vereceğiz ezilen mustafazlar adına\nEn görkemli yanımız imanımız ve onurumuzla\nDünyayı sarsacak tavrımızla\nKaranlığın gerilmiş karnında\nBakır tadındaki günleri geçeceğiz\nSevda çığlıklarımız\nHasrete koşturan çocuklarımız\nBin umut olur bu kavgada\nOmuz omuza ümmet  coğrafyasında\nSize bir karşılık vereceğiz\nVe acımayı öğreteceğiz silah tüccarlarına\nBağrımızda açtıkları yaralarımızdan\nKahhar olan Allah’ın adıyla\nBir karşılık",
  "crawled_at": "2025-06-02T10:26:33.995943"
}