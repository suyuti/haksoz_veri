{
  "id": "7b3a6a40-b00f-449e-bc3f-68e4c9f1d4ea",
  "title": "Hanzala’nın Yamalı Kalbi",
  "author": "Osman Sevim",
  "year": "2017",
  "issue": "Sayı: 311 - Şubat 2017",
  "url": "https://www.haksozhaber.net/okul/hanzalanin-yamali-kalbi-7666yy.htm",
  "content": "Sesimi gör ve emzir, bana eğil!\nElim dilim dilim kekeç\nElim hep küçümen kalacak\nYüzümün yarısı alınmış gözlerim\nYaşıtlarım, kedim, güvercinim\nTanımayacak beni tenim\nBiz Filistin’in çocuklarıyız\nGazze’nin, Kudüs’ün, Ramallah’ın\n‘Ahiretin çocukları‘\nYaşarken ölen her an\nBîşekil bedenlerle\nDoldurdu tinsiz morgları\nSoysuz dağitleri çocukları\nKıyamet koptu\nKalmadı kıymeti yaşamın\nBir göz daha kepengini kapatınca\nAlnının çatısından vurulur istikbal\nSadece gözlerim büyür\nAçık kalır kısa dalgalı radyo\nBen büyüyemem göremem istiklali\nBöğrümde orta-şark çıbanı\nKanat ellerimle uzatıyorum sesimi\nBilene duyana görene\nVicdan kararmış kargaya yem olmuşsa\nKendine ağlasın dünya bana değil!",
  "crawled_at": "2025-06-02T10:26:33.995943"
}