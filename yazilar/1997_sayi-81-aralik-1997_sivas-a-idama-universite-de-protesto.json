{
  "id": "92208374-7a54-42fc-a497-5b9330f5b4c4",
  "title": "Sivas'a İdama Üniversite'de Protesto",
  "author": "Haksöz",
  "year": "1997",
  "issue": "Sayı: 81 - Aralık 1997",
  "url": "https://www.haksozhaber.net/okul/sivasa-idama-universitede-protesto-1866yy.htm",
  "content": "Aralık 1997 Pazartesi günü İstanbul Üniversitesi Edebiyat Fakültesi'nde müslüman öğrenciler düzenin modern İstiklâl mahkemeleri DGM'lerce Sivas Davası sanıklarına verilen 33 idamı protesto eden bir afişleme yaptılar. Afişte özet olarak, \"28 Şubat darbesinden sonra. Türkiye'de zaten varolan hukuksuzluğun had safhaya çıktığı ve Sivas'a verilen idamın da, 28 Şubat'tan bağımsız düşünülemeyeceği\" belirtildi. Sistemin baskı ve zulümlerine karşı müslümanların direnmesi gerektiğinin altı çizildi. Afiş kısa bir süre sonra rejimin kolluk güçleri tarafından indirildi. Müslümanlar polisin bu tavrından sonra, afişte yazılı olanları sesli bir şekilde okudular. Bu esnada bazı sol görüşlü öğrenciler adeta polisi destekleyici, idamları tasvip edici bir tavır takınarak slogan atmaya başladılar. Bu anlamsız tavır karşısında ortaya çıkan gerginlik, müslüman öğrencilerin basiretli davranışları neticesinde yatıştı.\nAralık Salı günü müslüman öğrenciler 'MGK'dan Yargılı (!) infaz: 33 İdam\" başlıklı ve Sivas'ta meydana gelen olayların arka planını aydınlatıcı ve bunun sonunda müslümanlara verilen idamları kınadan bir bildiriyi İstanbul Üniversitesi merkez kampüsünde dağıttılar. Edebiyat Fakültesinde asılan afişin içeriğine yakın olan bu bildiri dağıtılırken, bir grup İP'li, bildirinin dağıtılmasına engel olmaya çalıştı. İP'liler bu tavırlarından dolayı ikaz edilmelerine rağmen, ikinci defa aynı tavrı sergilediler. Bunun sonucunda müslümanlar, İP'lilere fiili olarak müdahale etmek durumunda kaldılar ve bu kışkırtıcı tavırlarının cevabını verdiler. DGM'lerle aynı safta olduklarını bu tavırlarıyla açıkça ortaya koyan işbirlikçi İP'lilerin yardımına polis yetişti ve çok fazla zarar görmelerini engelledi. Müslümanlar, bu onurlu tavırlarından son'a, bildiriyi dağıtmaya devam ettiler.",
  "crawled_at": "2025-06-02T10:26:33.995943"
}