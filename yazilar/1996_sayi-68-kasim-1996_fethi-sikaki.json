{
  "id": "4a61fc8e-b8a8-4fc7-82c6-c31069018dce",
  "title": "Fethi Şikaki",
  "author": "Ramazan Abdullah Şallah",
  "year": "1996",
  "issue": "Sayı: 68 - Kasım 1996",
  "url": "https://www.haksozhaber.net/okul/fethi-sikaki-1504yy.htm",
  "content": "Filistin İslami Cihad Hareketi Genel Sekreteri Ramazan Abdullah Şallah'ın Fethi Şikaki anma gecesine gönderdiği mesaj\nFethi Şikaki sıradan bir lider değildi. İstisnai bir kahramandı. O'nun kardeşi ve arkadaşı, Hizbullah mücâhidlerinin komutanı Seyyid Hasan Nasrullah, liderimizin şehid olduğu günde yaptığı konuşmada, Şikaki'nin Filistin'in kendisi olduğunu söylediğinde; sadece zalim kurşunların yok etmek istediği hakikat konusunda gözlerimizi açıyordu.\nO sahip olduğu iman, bilinç, doğruluk ve cesaretle tarihçilerin kaybolduğu bir çağda kelimenin tam anlamıyla tarih yaratan insanlardandı. Tarihi, şehidleri ve ilkeleri satan insanların yaşadığı bir ortamda O, ilkelerin adamıydı....\nŞikaki, başkalarını ölüme göndererek kahramanlaşma komedisine son vererek peygamberlerin ölümleri gibi bir şehadeti seçmişti, İslami Cihad düşüncesinin ortaya çıkışının büyük coşkusuna rağmen, Şehidin muhayyilesinde bulunan mükemmelliğe henüz ulaşılamamıştı. Fakat Şehid'in kanının bereketiyle özgürlüğe susamış milyonların kalbinde çiçekler açacaktır; tâ ki Allah'ın izniyle Filistin'de uyanış ve zafer gerçekleşsin.\nKurucusu ve liderinin vefatından bu yana bir yıl içerisinde İslami Cihad Hareketi -dost ve düşmanın bildiği gibi- düşmanın vahşi saldırılan karşısında sebat ve direnişini cihad yoluyla korumak için ağır bedeller ödedi. Savaşçı ve mücahidleri bekleyen tehlikelerden biri düşmanın darbesidir. Fakat asıl büyük tehlike ise herhangi bir sebeble, az ya da çok doğru yöntemden sapmaktır. Ya da sahih çizgiden çıkmak ve ona vefa göstermemektir. Şikaki'nin şehadetinin birinci yit dönümünde -herkes mutmain olsun ki onun cihad ve şehadet olarak çizdiği yolu üzerindeyiz- yeniden belirtmek ihtiyacı duyuyoruz ki, mücadeleye bağlıyız. Çünkü bu, stratejik bir tercih ve şer'i bir yükümlülüktür. İnancımıza göre cihad, halkımız ve ümmetimizin geleceğidir. Hiç bir zorluk onu gerçekleştirmemizi engelleyemeyecek, hiçbir güç bizi korkutamayacak, onu sürdürdüğümüz müddetçe hiçbir düşman bizi mağlup edemeyecektir.\nÖnderimiz Dr. Şikaki aramızdan ayrılalı bir yıl oldu. Evet... Filistin'de cihad ve şehadet önderi bir yıl önce vefat etti. Ancak metodu hâlâ ayakta... Halkımız direniyor. Zulme ve batıla karşı başkaldırı, intifada sürüyor. Sizin bu gece Şehid'e vefa olarak organize ettiğiniz bu toplantı Şehid'in çizgisinin devam ettiğinin ve uğrunda şehid olduğu ilkelerin doğruluğunun göstergesidir.\nBu bereketli toplantınızdan dolayı Allah'a hamd ediyorum. Allah bizi ve sizleri şehid önderimiz Ebu İbrahim ve diğer şehidlerimizle buluştursun inşallah...\nEbu İbrahim'e, Filistin'e ve ümmete ahd olsun!\nAllah'û Ekber.",
  "crawled_at": "2025-06-02T10:26:33.995943"
}