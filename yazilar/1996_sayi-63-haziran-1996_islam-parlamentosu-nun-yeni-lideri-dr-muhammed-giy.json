{
  "id": "aeb154d2-3b6c-4be0-b576-b5c18b1e57cd",
  "title": "İslam Parlamentosu'nun Yeni Lideri Dr. Muhammed Gıyaseddin",
  "author": "Haksöz",
  "year": "1996",
  "issue": "Sayı: 63 - Haziran 1996",
  "url": "https://www.haksozhaber.net/okul/islam-parlamentosunun-yeni-lideri-dr-muhammed-giyaseddin-1340yy.htm",
  "content": "Dr. Kelim Sıddıki'nin vefatından sonra İngiltere'deki müslümanlar, 5 Mayıs 1996'da yaptıkları bir toplantı ile İngiltere İslam Parlamentosu liderliğine Dr. Muhammed Gıyaseddin'i seçtiler.\nDr. Gıyaseddin Buckinghamshire, Cheslam'da araştırmacı yazarlık ve gazetecilik yapmaktadır. Kendisi Kelim Sıddıki'nin çok yakın olduğu, samimi arkadaşlarından biridir ve başından beri hareketin içindedir. Dr. Gıyaseddin 1970'lerin ilk yıllarından beri İslam Araştırma ve Planlama Enstitüsü (Müslim Institute For Research And Planning)nün kurucularından biridir.\nDr. Gıyaseddin daha çok Pakistan'da Cemaat-i İslami ile ilgili araştırmaları ile tanınıyor. \"Ulusçuluğun İslam Dünyasına Etkileri\" (The Impact of Nationalism on the Müslim World) isimli çalışması, İslam dünyasında ulus devletlerin bağımsızlıklarının tabiatında ortaya çıkan çöküntüyü edepli bir üslupla ifade etmektedir. Bu çalışma aynı zamanda ümmet çatısı altında birleşen müslüman kitleye bulaşmış Batılı milliyetçilik hastalığına ciddi bir suçlamayı okuyucunun gündemine taşımaktadır\nDr. Gıyaseddin'in küresel İslami hareket üzerine birçok çalışması mevcuttur. Dünya genelinde İslami hareketler arasında çok yakından tanınan bir insandır. Kendisi aynı zamanda \"The Crescent International\" isimli uluslararası alanda oldukça önemli bir işleve sahip olan İslami haber gazetesinin de kurucu editörüdür.\nDr. Gıyaseddin daha ilk günlerinden itibaren İslam Parlametosu'na dahil olan ve aynı zamanda \"The Müslim Manifest (1990)\" isimli kuruluş bildirgesini hazırlayan müslüman yazarlardan biridir. Kendisi, İslam Parlamentosu'nun bir hayır kurumu olan Beytu'l-Mal el-İslami'nin vekilidir ve yine İslam Parlamentosu tarafından İngiltere'de helal yiyecek ticaretini düzenleyen \"Helal Yiyecek Otoritesi\" (Halal Food Authority)'nin de başkanıdır.\nDr. Kelim Sıddıki'nin geçen ay vefatı ile ortaya çıkan İslam Enstitüsü'nün başkanlığı hususundaki acil durum karşısında, Dr. Gıyaseddin şimdiye kadar başkan vekili olarak sürdürdüğü görevinden alınarak Enstitü'nün yeni başkanlığı görevine tayin edilmiştir. Kendisi Enstitü'nün işlerini ele alan, takip eden yirmi yıldan fazla bir sürelik tecrübeye sahiptir.\nİslam Parlamentosunda tüm görevliler her üç yılda bir seçilir. Manchester'dan Cihangir Muhammed ve North'dan Harun Kolla İslam Parlamentosu'na daha önce de başkan yardımcıları olarak tayin edilmişlerdir.",
  "crawled_at": "2025-06-02T10:26:33.995943"
}