{
  "id": "8ab15e0d-3319-4166-b904-77f224332e79",
  "title": "Anadolu Lisesi Giriş Sınavında Başörtüsü Yasağı Protesto Edildi",
  "author": "Haksöz",
  "year": "1998",
  "issue": "Sayı: 88 - Temmuz 1998",
  "url": "https://www.haksozhaber.net/okul/anadolu-lisesi-giris-sinavinda-basortusu-yasagi-protesto-edildi-2075yy.htm",
  "content": "Üniversitelerde yoğun bir şekilde yaşanmakta olan başörtüsü zulmü, orta öğretim kurumları sınavında da devam etti.\n13 Haziran 1998 tarihinde, ülke genelinde yapılan sınavlarda, başörtülü oldukları gerekçesiyle öğrencilerin bir kısmı sınav salonlarından çıkarıldılar.\nİstanbul Fatih Kız Lisesi'nde-ki uygulamaya, velilerin basını ve halkı duyarlı kılma noktasındaki çabalan sayesinde kitlesel bir protestoyla tepki gösterildi.\nFatih Kız Lisesi'ndeki olay şöyle gelişti: Lisenin Müdür Başyardımcısı Rabia Menteşe, İlçe Milli Eğitim Şube Müdürü Muttalip Gözen'den telefon emri aldığını söyleyerek, başörtülü öğrencileri sınavdan dışarı çıkarmaya çalıştığı esnada, dışarıda bulunan veliler olayı protesto ettiler. Bu esnada okulun girişindeki camlar kırıldı. Bazı veliler, telefonla tanıdıkları insanlara olayı haber verdiler ve kısa sürede okul önünde kalabalık bir topluluk oluştu. Daha sonra öğrenci velileri başta olmak üzere, Kız Lisesi yetkilileri ile görüşmek isteyen müslümanlar, emniyet güçleri tarafından engellendiler ve bu arada bir veli gözaltına alındı. Bunun üzerine müslümanlar protestolarını yürüyüşe dönüştürerek, sloganlarla Yavuz Selim caddesi üzerinde yürüyüşe geçtiler. Fevzipaşa Caddesi'nde trafiği bir süre keserek basın açıklaması yapan topluluk; \"Başörtüsü onurumuzdur, koruyacağız\", \"Eğitim hakkımız engellenemez\", \"Başörtüye uzanan eller kırılacak\" şeklinde sloganlar attıktan sonra dağıldılar.",
  "crawled_at": "2025-06-02T10:26:33.995943"
}