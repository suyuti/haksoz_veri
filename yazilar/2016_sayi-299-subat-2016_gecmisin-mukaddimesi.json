{
  "id": "706dcb95-7dbf-46c8-9b51-1ff86ee3bb83",
  "title": "Geçmişin Mukaddimesi",
  "author": "Kübra Sönmezler",
  "year": "2016",
  "issue": "Sayı: 299 - Şubat 2016",
  "url": "https://www.haksozhaber.net/okul/gecmisin-mukaddimesi-7413yy.htm",
  "content": "Beni bir ağlamak sardı ellerim tutuşunca\nSusunca çığlık çığlık beni anlamak sardı\nDerin bir kuyunun içinde kaybolunca\nAnlamaksız kalınca, beni bir susmak sardı\nBir deli üşümek sardı, kan sardı, isyan sardı\nSürüldüğüm çöllerde beni bir hazan sardı\nKahkaha sofrasında kan kusuldu kâsede\nBir ağlamak nöbeti tutuştu, alev sardı\nHakikat sardı bu yandan ordan bir hayal sardı\nEşikte dururken soylu bir fikir sardı\nBilemedim nerede aklımın aymazlığı\nArarken gafletimi beni uyanmak sardı\nSorup durdum dervişane kim sardı, niçin sardı?\nDediler bilemeyenler kurtuldu, bilenler sarpa sardı\nBağrına bastı, öksüzleşmiş aklımı karanlık günahlarım\nİkra ayeti şefkatle beni ruhuna sardı\nYaşanmamış bir geçmişin mukaddimesi\nKurulmamış bir geleceğin şevki sardı\nAnlamın kıyısında beklerken kıyameti\nBir övülmüş el geldi beni ruhuna sardı",
  "crawled_at": "2025-06-02T10:26:33.995943"
}