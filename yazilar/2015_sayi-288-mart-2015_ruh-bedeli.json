{
  "id": "802c55dd-1b79-4b1f-a488-954e8250e62c",
  "title": "Ruh Bedeli",
  "author": "Gülnur Aşcı Yetkin",
  "year": "2015",
  "issue": "Sayı: 288 - Mart 2015",
  "url": "https://www.haksozhaber.net/okul/ruh-bedeli-7210yy.htm",
  "content": "Filistinli kardeşime ve doğmuş, doğacak tüm ümmetin yükünü omuzlarında hisseden her “ER” kişiye.\nKaskatı yürek ve dillerde öbek öbek\nBeklenmeyen günün gelmesi muhtemel sancıları\nDoğurmuyorsa ergenlerinizi\nYüreklerindeki kor eline aldığın taşla birleşmiyorsa\nGözleriniz her bakışta dolmuyorsa, titremiyorsa “ölülerimize” her bakışımızda\nÖlen vicdanlarımızdan utanmıyorsak\nKement vurulan dillerde bağlarından kopmuyorsa\nDilde vicdan gönülde iman yükünde pahalan da pahalan\nZarif bedenlerimiz incinmiyorsa içindeki küheylan\nZırhından kurtulma, maskeleri düşürme vakti\nGerçek kimliğini ifşa et, “ LA” de önce\nTüm tağutlarından sıyır ruhunu\nKefeni boynunda çocuk gülerken\nSen içli içli bakarken, gülümserken ve biliyorken\nBu ergenin ergenleşemeyen vücudundaki bomba yüklü yüreğini\nTaş ve sapan iki onulmaz gençlik sembolü\nFilistin kaplan zırhında tutunamayan\nAslan yatağında belli olan\nKaç emirle sen doldururken sabır yüklü gemini\nSöyle hangi limanda beklersin\nEktim, ekildim toprağım sandığım kancık arkamdan vururken\nSarıl ve savrul kutlu tohumlarında\nSarsıl da yeniden büyümenin kıvancı\nDoğursun yeni iklimlerini analarım\nSolgun yüzün hüznüme ortak olurken\nİşaret parmağımın kıvancı çakıyorken selamını\nDurdurulamaz sesimi yükseltirken beden\nSavrulmayan usumla ben yine geleceğim rüyana\nKâbusun olacağım\nHer uyandığında kendini yoklayacak ellerin\nYetimlerimin intikamını alıncaya dek\nSanrılar ülkesinin başpiskoposu da gelse\nElimden alamayacak ruhundaki bu yükü",
  "crawled_at": "2025-06-02T10:26:33.995943"
}