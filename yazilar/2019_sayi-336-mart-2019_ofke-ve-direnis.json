{
  "id": "85ed6aed-ac73-4f29-ab4e-74373050c323",
  "title": "Öfke ve Direniş",
  "author": "Bünyamin Doğruer",
  "year": "2019",
  "issue": "Sayı: 336 - Mart 2019",
  "url": "https://www.haksozhaber.net/okul/ofke-ve-direnis-8115yy.htm",
  "content": "Canını Allah'a satanlara\nÖlüm yüzlü ağıtlarım\nToprağa giren güneş gibi\nDiriltecek özlediğimiz onurlu günleri\nTüm sessizlikleri\nBir tükenmez inancı taşıyoruz\nUpuzun bir yalnızlıkta\nAteş denizlerinde\nYeniden doğmak için küllerimiz içinden yarınlara\nBilin ki darağaçları cennet konağıdır ihvana\nYüreğimizde aydınlık\nİmanımızı gerçek kılan sabır\nBir dağ yürür gibi yerinden\nUmudun toprağına direnişler ekerekten\nKorkunun akşamları yok olacak\nDerin köklere bağlı\nKâfirleri kızdıran\nGüllerin şafağı açacak\nDurma sen sözünü yükselt\nÇiçekler açsın yüreklerimizde\nTüm düzeni bozulsun zulmün\nHıncahınç öfkemizle\nAy doğsun özgürlük sevinci boşalsın üstümüze\nSöyleyin gülün boynunu vuran katillere\nAksa’ya kilit vuran Siyonistlere\nYiğitleri darağacına gönderen, kan emip semiren Sisi'ye\nDimdik ayaktayız inkılâpçı direngen yüreklerimizle\nDeğil mi ki biz\nDirenişin onurunu bir silah gibi çattık alnımıza\nBir mavzer gibi kuşandık ölümü\nHamdolsun Allah'a\nŞehitlerimiz sonsuzluğun onur yolcusu",
  "crawled_at": "2025-06-02T10:26:33.995943"
}