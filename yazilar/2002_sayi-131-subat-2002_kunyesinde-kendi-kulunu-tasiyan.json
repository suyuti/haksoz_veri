{
  "id": "ceb29294-31f8-4d47-b03c-4760c7f02fc4",
  "title": "Künyesinde Kendi Külünü Taşıyan",
  "author": "Semiha Uzun",
  "year": "2002",
  "issue": "Sayı: 131 - Şubat 2002",
  "url": "https://www.haksozhaber.net/okul/kunyesinde-kendi-kulunu-tasiyan-3266yy.htm",
  "content": "\"Kudüs\ney Kudüs\npeygamberleri sen öldürdün...\"\n(Matta)\nTin; Kudüs giyimli gözlerim\ngecesiz anımsanmaz\niçimizin savaş alanlarına yakışmaz sessizliği\nyüzümüzde dölsüz sevinçleri taşıdıkça\nve daha ezan\nşehre kaldırmadığında kendini\nah Talut\nbir daha\nkanatlarımı gövdelendir ki\ntoprağı çatlatan benim kanım olsun\nve kendini kınayan\n\"Kudüs\ney Kudüs\npeygamberleri sen öldürdün...\"\neskitmez besmeleyi\nşafaktan karşılanmışsa gün\nher taşı bir duaya döndürecek kadar\nbütün yüzler birbirine inzal\nsevinçle kapışılır sabahın ortadoğusu\npıhtılandıkça ölüm sokağın yumruğuyla\nçaşkırlarıyla anımsatarak devrimcileri\n(çünkü)\nçıplak bir kuş; çırpınan kuştur\nsesimizin kafesinden uçtukça\nölen çocukların adı ve kaderi\nyeni doğan günlerin saçlarına vebâl\nakşam bile utanır\nbenzerse hüznü\nçocukların zeytin karası gözlerine infak\ndüşük bir düş olmaktan\n\"Kudüs\ney Kudüs\npeygamberi sen öldürdün...\"\nzaman,\nyalnız Musa'ları kursaklayamaz\nTur Dağı'nı andıran anaların alnında\nşavkıdıkça ölüm,\nşimdi yaşamak\nsapanda taş olmaya yakışmak\nkalaylanmış yer kalmasın diye Kitap'la\nkapılar Cebrail'e açık...\nöpüşleri bayram sabahlarına saklı\nsancısıyla\nKudüs,\nKudüs giyimli yüreğim\nhergün, kendi çarmıhında dirilir\nçocukların umudu sobelediği\nhergün;\nkendi sicilini taşlayarak\nkaldırır yükünü yetim omuzlarımızın\nbu yüzden\nyüzümüz hergün Hayber\nköz komalı diye yarına\nbudanmış yumruklarım\nbir bir toplayarak gövdemden\nbir savaştan sonra bize kalan\nen büyük ganimet\naynı bilenmişliği aynı yürekte taşımak\nve aynı nakaratından sevmek hayatı\nyamasız sevdaları giydiren yüreğimize\nKudüs\ney Kudüs\nbizi dirilt\nve\ndoğrult sapanını eğriliğine dünyanın.",
  "crawled_at": "2025-06-02T10:26:33.995943"
}