{
  "id": "d2150600-17e1-4b30-995a-b1db8f2f85d5",
  "title": "Kudüs Yarası",
  "author": "Bünyamin Doğruer",
  "year": "2018",
  "issue": "Sayı: 327 - Haziran 2018",
  "url": "https://www.haksozhaber.net/okul/kudus-yarasi-7955yy.htm",
  "content": "Dinmiyor mahzun Kudüs’ün yarası\nFilistin toprakları ölüm tarlası\nDinmiyor Mescidi Aksa’nın kanaması\nÖlüm kusuyor karanlık çağın alçakları\nFilistin’in gülleri ateşler içinde\nFiravunlar Nemrutlar el ele\nSekiz aylık Leyla’nın öldürüldüğü yerde\nArtık söz bitti\nOnurlu bir cevap vakti\nSiyonistlerin anladığı dilde\nKopsun kopacaksa kıyamet işte Kudüs\nİmanımız yanıyor\nGazze yokluk içinde kıvranıyor\nBir yanda umut bir yanda insanlar vuruluyor\nAcının ve hüznün iskeletleri arasında\nYazıklar olsun yazıklar olsun\nBu vahşeti görmeyen insanlığa\nVar olmanın kaybolan kıyılarına uzanan yolda\nAltında direnişler saklayan Kudüs\nİnsan kere insan olmanın şehri\nRuhlarımızı aydınlatan Kudüs\nNe Zekeriya ne İsa ne Selahaddin var\nTüm çehresiyle sükûta bürünmüş Kudüs\nSiyonist kurşunları parçalıyor Müslümanları\nBu vahşete dur demek için çağırdığım sensin\nKudüs yüklü zeytin ağaçlarında tutuşan ağıtlar\nKalbimiz Kudüs desenli damar damar\nHer ramazan bir ölüm soğukluğu yayılıyor Filistin’den\nDamarlarından kan sızıyor durmadan\nEy Kudüs senin kalp atışlarından\nÖğrendim ki bizim için bir imtihansın\nUmutluyum Kudüs yaprak yaprak kopacak fırtınadan\nKâbustan uyanıp özgürlüğe kavuşacaksın\nÇölün derinliğinde yatan bir ırmak gibi çağlayacaksın\nGönlümüzde solmayan bir gül gibi yeniden açacaksın\nKutlu önderimizden öğrendik seni\nSen ki tüm yollar tükenince\nGökyüzüne açılan kapısın",
  "crawled_at": "2025-06-02T10:26:33.995943"
}