{
  "id": "a221f597-2ca1-4529-8a26-b27b499806c3",
  "title": "Türkçe Edebiyat Dünyasının Kur’an’la İrtibatsızlığı",
  "author": "Asım Öz",
  "year": "2006",
  "issue": "Sayı: 189 - Aralık 2006",
  "url": "https://www.haksozhaber.net/okul/turkce-edebiyat-dunyasinin-kuranla-irtibatsizligi-4877yy.htm",
  "content": "\"İnsana benzetmek için papağanlaştırılmış dünyamızı\nOsman Bey Osman Bey\nyalnız ellerimiz kalsın açıkta\nsımsıkı tutuşalım el ele\ndilimizde tek marş, besmele\nKur'an'dan başlayalım.\"\n(Mengüşoğlu, 195; 18)\nTürkiye'de uzunca bir zamandır yaşanmakta ola modernleşme sürecinde sanatsal yaratının sözcüklerle belirginleşen edebiyat cephesinin sanatsal yönüne vurgu yapmaksızın Kur'an'a dair tasavvuratının ne'liği ve nasıl'lığına dair genel bir okuma ameliyesinin gerçekleştirilmesi bir zihniyet halinin çeşitli tarihselliklerde nasıl gün yüzüne çıktığının anlaşılmasına imkân tanıyacaktır.\nTürkçe edebiyat dünyasına odaklanan bu çalışma tarihsellikten güncelliğe uzanan, yazarlardan, düşüncelerden söz eden kuşbakışı bir okumadır. Düzenli ve daha sistematik bir çözümleme için bir başlangıç belki. Düşünsel sınırlılığını, sığlığını hep seküler metinlerle aşmaya çabalayan yazar ve şairler kapsamlı bir bilgilemeyi de ihmal ediyorlar. Bu durum hem bir söylem biçiminin ifade edilişini hem de bir sorun olarak yazınsal söylemi ortaya koyar. Güncel iki durumdan harekele temel bir saflaşma hâlini işaretlemek mümkün. İlki tarihsel blokla ilişkilerin kısmen koparmış olsa da kültürel anlamda bağı ve bağlılığını sürdüren Murat Belge'nin Kur'an'ı\n\"köylülüğün manifestosu\n\" olarak aşağılayan yaklaşımıdır. Tabii buna Ahmet Oktay gibi Kur'an'ın ruhuna şiddetin içkin olduğunu sürekli yineleyen eleştirmenleri de ekleyebiliriz. İkincisi ise yine Ömer Lekesiz'in sanat kuramı dolayımında Türkiye'de Müslümanların İslami bir sanat\ntasavvuru oluşturamadıklarını\nvurgulayan değinisiydi. Eleştirinin edebiyata içkin olup olmadığı konusundaki kavramsal konumlanışı bir yana bıraktığımızda aslında kuramsal düzlemde bu iki görüşün şekillendirici etkisinin olduğunu söyleyebiliriz.\nModernizmin baskın bir toplumsal proje olarak tasarlandığı tasalı yıllar göz önünde tutulduğunda Türkçe şiirde en göze batan söylemsel devrimi gerçekleştiren ve bu söylemsel devrimi Kur'an'la temellendiren Mehmet Akif başlangıç yılları bakımından önemli bir portredir. Şiiri, edebiyatı siyasal bir kavga aracı saydığını açıkça söyleyerek örneklerini ortaya koyan Akif'in \"\nKuran'dan alıp ilhamı asrın idrakine söyletmeliyiz İslam'ı\n\" dizeleri hayata bu söylemsel devrimin bakışını özetler. Ama onun edebiyat dünyasında köklü bir değişime yol açamadığı da bir gerçektir. Bu yıllardan itibaren genel olarak Türkçe edebiyat dünyasında Kur'an söz konusu olduğunda var olan tutumları şöyle başlıklandırabiliriz:\na)\nDivan, halk ve tekke edebiyatında da var olan ayetleri iktibas yoluyla aynen alınması, onlarda dile gele manalara atıf yapılmasıdır. Buna yine şiir düzleminde peygamber kıssalarına yapılan atıfları da ekleyebiliriz.\nb)\nYazarların çocukluklarını dile getirdikleri daha çok \"dinî gün\" ve bayramlara odaklanan metinlerinde görebildiğimiz nostaljik bakış. Örneğin Cumhuriyet şairi Fazıl Hüsnü Dağlarca'nın Kur'an'a temas eden şu mısraları bu duruma delildir:\n\"\nKur'an okurdu babam bazen\nGaliba Kadir gecelerinde\nOnun inanmış sesiyle biz çocuklar\nDaha küçülürdük odanın en uzak yerinde\n.\"\n(Dağlarca, 1998; 84)\nc)\nSağ ve muhafazakar çevrelerde hakim ola Yusuf peygamber kıssası üzerinden oluşturulan aşk edebiyatı. Bu kıssa sadece Kur'an'la temellendirilerek\nişlenmemiştir. Örneğin Halide Edip'in önce İstanbul'da sahnelenen sonra 1917'de Suriye'de sahnelendiğinde tartışmalara sebep olan okul müsameresi\nKenan Çobanları\nağırlıklı olarak Kitab-ı Mukaddes'ten esinlenmiştir. (Adıvar:1991)\nd)\nÇocuk kitabı olarak yazılan kitaplarda Kur'an. (Kur'an kıssalarını konu edinen öyküleyici metinler, Kitabımı Öğreniyorum gibi bilgilendirici metinler, Canan Öztürk'ün hazırladığı\nÇocuklar İçin Kur'an'dan İlk Öğütler\nkitabı ile Beyza Bilgin'in Kur'an'ın tamamını sure sure anlattığı\nElli Bin Yıllık Bir Gün\nadlı çalışmaları anılabilir.)\ne)\nKur'an'ı yeren, onu aşağılaya metinler. Tevfik Fikret, Nazım hikmet, Ahmet Oktay, Cemal Süreyya, Melih Cevdet Anday vb. yazarların kaleme aldığı eserlerde yer alan kimi şiir ve yargılar)\nf)\nKur'an merkezli bir sanat anlayışı kuramlaştırmaya çalışa ama henüz filizlenme aşamasında olan yaklaşımlar. (Mehmet Akif, Cumali Ünaldı, M. Önal Mengüşoğlu, Ömer Mahir Alper, Ramazan Atıntaş vb.)\ng)\nŞuara Suresi'nin 224,225,226. ayetleri karşısında\nşairin konumuna odaklanan yaklaşımlar.\nKuşkusuz Kur'an ,nazil olduğu günden bu yana mesajı üzerinde iyice düşünen ve ondan ders alan akıl sahipleri kadar hakikati anlamamaktaki kara kararlılıklarından dolayı kalpleri katılaşan insanların da ilgi odağı olmuştur. Temel kaynağımız Kur'an edebiyat dünyasında kimi fikirlerin açıklanması sürecinde müracaat edilen bir başvuru kaynağı da olmuştur. Kur'an-ı Kerim'in edebiyat dünyasına tesiri hakkında henüz çözümleyici bir çalışma yapılmamıştır. Kur'an'la ilgili açıklamaları kurguları ne Anadolu'da çokça görülen çeyiz sandığına yerleştirme gibi duygusal bir bağa ne de Kur'an temelli ıslahçı bir ilgiye dâhil edilmeyecek edebiyatçıların kalp ve kafalarındaki Kur'an tasavvuru Kur'an karşıtlığının da görülmesini sağlayacaktır.\nBir de Müslümanca bir (b)ilgilenme ile olmasa da kendi klasik okuma listelerinde Tevrat ve İncil'e yer ayıran ama Kur'an'a yer ayırmayan eleştirmenlerin ilgisizlikleri de söz konusu. (Kahraman, 2002;87)\nServet-i Fünun Dönemi edebiyatçılarından Hüseyin Cahit, Kur'an'ın Hz. Muhammed'in eseri olduğunu iddia eder. Hüseyin Cahit'in yolunda giden Celal Nuri gibilerin dışında şiirle Kur'an karşıtı bir dil geliştirenlerin ilk örneğini Necip Fazıl'ın \"\ncüce şair\n\" dediği Tevfik Fikret oluşturur:\n\"\nYırtılır ey kitab-ı köhne, yarın\nMedfen-i fikr olan sahifelerin\n\"\n(Yırtılır ey köhne kitap (Kur'an kastediliyor.) Yarın düşünce mezarı olan sayfaların. ) (Fuat, 1995; 208)\nTevfik Fikret, modern dönem Türkçe edebiyat dünyasında Kur'an'a küfreden şairlerden ilki olmakla beraber bir düşünsel sürekliliğin de başlangıcıdır. Akletmeyi emreden, iyice düşünmeye çağıran ayetlerden habersizlik Aziz Kur'an'ı \"\ndüşünce mezarı\n\" olarak nitelendirmenin de temel sebebidir. İlk kadın yazarlardan Şüküfe Nihal de Fikret'in yolundan giderek Allah'ı bir kayaya Kuran'ı da kayadan çağlayan sislere benzetir:\n\"Bize uzak bir gökten baktınsa da dünyaya;\nVarlın benziyordu sarsılmaz bir kayaya…\nO kayadan çağlayan sesler din oldu bize\n.\"\n(Akt. Bedir, 2003; 35)\nYakup Kadri Karaosmanoğlu da bu konudaki düşüncelerini İsrailiyat kültüründen hareketle ilişkilendirir: Erenlerin Bağından adıl eserinde \"\nÂdem cennetten kovulduğu için değil. Havva'dan ayrıldım diye ağladı ve ilk kan yere sevda yüzündün düştü.\n\" der. (Karaosmanloğu, 1970; 39)\nNazım Hikmet\n835 Satır\nadlı şiir kitabında yer alan\nMeşin Kaplı Kitap\nşiirinde Kur'an-ı Kerim'i eleştirir:\n\"Yaldızlı meşin kabı\nParçalanmış kitabı\nAy altında dün gece\nDeli bir derviş gibi,\nMumu sönmüş, rahlesi yere devrilmiş gibi,\nOkudum saatlerce…\nYaldızlı meşin kitabın\nParçalanmış koynunda uyuklayan kitabın\nÇevirdikçe küf kokan her sarı yaprağını\nSandım ki eşiyorum bir mezar toprağını.\n…\nAy battı güneş doğdu\nKalbimde ateş doğdu\nYaldızlı meşin kabı\nParçalanmış kitabı\nVarsın gömülsün diye bir ebedi uykuya\nAttım bir kör kuyuya\nYazık, yazık bize ki asırlarca aldandık!...\"\n(Hikmet, 1995; 176-178)\nKemal Tahir\nRahmet Yolları Kesti\nromanında hurufiliğe yer verir. Romanın kahramanlarından Uzun İskender Ağa hurufilik düşüncesinin Kur'an'ın açıklanması olduğunu şu sözlerle açıklar:\n\"\nBizler Rum abdalıyız, alemde burhanileriz. Nokta nokta harf be harf tevil-i Kur'anileriz\n.\" (Tahir, 1970; 77)\nÖykücü Sait Faik Abasıyanık ise\nSon Kuşlar\n'da Kur'an ve diğer kitapların kötülük çıkardıkları ama bütün bu kötülükleri insanlık ütopyasının aşabileceğini belirtir. Behçet Kemal Çağlar ise Türkçe ibadet, öz Türkçe vb. tartışmalarla anlamlı olabilecek birtakım görüşlerini 1960'lı yılların ortalarından açıklar. Çağlar Kur'an'ın anlaşılması gerektiğine inanır ve mevcut tercümeleri beğenmez. Kur'an'ın\nşiiriyet\ntaşımasından hareketle manzum bir çevirisinin şart olduğunu dile getirir. Çağlar, bazı Kur'an sürelerinin manzum söyleşini yapmayı denemiş ve bu süreçte\nilham\ngibi kaygan kavramlara müracaat etmiştir.\nKur'an-ı Kerim'den İlhamlar\nadlı kitabında yer alan surelerin tercüme değil, ilham yoluyla oluştuğunu öne sürmüştür. (Tural, 2003; 412)\nTürkçe edebiyat dünyasının '\nkir akan'\nolduğunun temsilcileri varlık, insan, yaşama, iyilik, doğruluk, güzellik, Allah vb. hususlarda öne çıkardıkları düşünceler Kur'an'ın bütünlüğünden habersiz görüşlerdir. Pozitivist bilimlerin kartezyen mantığını Kur'an'ın kimi ayetlerine uygulayan kimi edebiyatçılar parçacı yaklaşım sahibidirler. Vahyi çoğu zaman anlaşılmaz, akıl ermez, aklı kısıtlayan karışıklar yığını olarak görürler. Cemal Süreya'nın Şuara suresinin şairlerle ilgili ayetlerini değerlendirirken yaptığı \"\nküfre yönelen şiirler\n\" tasnifini sadece şiirle sınırlayamayız, Karanlık düşler peşinden koşan, dilde her türlü aşırılığı gerçekleştiren, gerçeği çarpıtan edebiyat dünyasının Kur'an'a bakışı Tevfik Fikret'le başlayan bir gelenekle edebi hasedini nesilden nesile aktararak devam ettirmiştir.Bu bakımdan\nFikret'i ve onun söylemini sahiplenerek sürdürenleri Kaab bin Eşref taifesi şairler arasında değerlendirebiliriz.\nDünya üzerinde Müslümanlar var oldukça edebi hasetçilerin hasedi de bitmeyecektir. Allah'a teslim olanlar Kur'an'a sarıldıkça onların kin ve öfkeleri de büyüyecektir. Ellerindeki imkanlardan bir imkan olan söz sanatlarını kullanarak saldırganlaşacaklardır. Bütün bu hasetlere karşı en güzel şeklide mücadele ederken Hassan bin Sabit ,Mehmet Akif\nvb şairlerin yaptığı\ngibi karşı yergilerle kendimizi donanımlı kılmalıyız.\nKAYNAKÇA\nMengüşoğlu, Metin Önal (1995),\nBen Asyalı Bir Ozan\n, Esra Yayınları, Konya.\nDağlarca, Fazıl Hüsnü (1998),\nÇocuk ve Allah,\nMilliyet Yayınları, İstanbul\nKahraman, Hasan Bülent (2002),\nCam Odada Oturmak,\nİnkılap Kitabevi Yayınları, İstanbul\nAdıvar, Halide Edib (1991\n) Kenan Çobanları,\nAtlas Kitabevi, İstanbul\nFuat, Memet (1995),\nTevfik Fikret,\nYKY, İstanbul\nBedir, Ahmet (2003),\nYitik Masumiyet,\nMerkür Yayınları, İstanbul\nKaraosmanoğlu, Yakup Kadri (1970)\nErenlerin Bağından\nMEB, İstanbul\nHikmet, Nazım (19995)\n835 Satır\n, Adam Yayınları, İstanbul.\nTahir, Kemal (1970)\nRahmet Yolları Kesti\n, Bilgi Yayınevi, İstanbul\nTural, Secaattin (2003)\nCumhuriyet Dönemi Türk Şiirinde Din Duygusu,\nKitabevi Yayınları, İstanbul.",
  "crawled_at": "2025-06-02T10:26:33.995943"
}