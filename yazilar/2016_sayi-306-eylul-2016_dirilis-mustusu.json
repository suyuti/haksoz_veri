{
  "id": "2f10ade3-bc7a-48f5-a819-487c3dd49034",
  "title": "Diriliş Muştusu",
  "author": "Celal Kurşun",
  "year": "2016",
  "issue": "Sayı: 306 - Eylül 2016",
  "url": "https://www.haksozhaber.net/okul/dirilis-mustusu-7575yy.htm",
  "content": "Atıldılar!\nBir an bile düşünmeden meydanlara\nSonik patlamalar yarışırken füzelerle\nToprak oldular tankların üzerinde açan çiçeklere\nİnciler gibi dizildiler boğazın göbeğinde!\nDüştükçe kalkan bir dirilişin destanı yazılırken\nYığıldıkça yığınların altında kalan kalleşlere\nBir muştunun haberi gibi yağdılar hain/lerin kalplerine!\nKimi elinde sopası, kimi taşı ile\nSıkılırken bedenlere mermiler, hak adına can siperane\nEzanlar yüreklere serpilen su misali\nYankılanırken sine-i arzın derinliklerinde\nBir abdest ile başladı her şey\nZaman yoktu helalleşmeye\n“Gitme” diye seslenen seslere aldırış etmeden\nCesur bir yürek yürüyor namlular üstüne\nŞehadeti arzulayan, Hüseyni bir direnişin simgesi, örtüsüyle\nSarıldım bedenine kardeşim, birlikteyiz!\nVarsın kanla yazılsın muştumuz modern asfaltlara\nBir evlat haykırsın “Babam” diye, şehadetin şahitliğine\nSorarken bir diğeri yerde yatan nefer için “Anam oğlu mu?” diye\nEy Batı! Beklemiyordun değil mi?\nBaşaramadı mı bu sefer sizinkiler?\nPak değil biline! Unutmadık, bundan öncekiler\nVe unutmayın! Ümmet dip diri, ensenizdeler",
  "crawled_at": "2025-06-02T10:26:33.995943"
}