{
  "id": "f0fa4bd2-8838-4af0-9b0d-96f3643a6566",
  "title": "Gün Vuracak",
  "author": "Bünyamin Doğruer",
  "year": "2018",
  "issue": "Sayı: 329 - Ağustos 2018",
  "url": "https://www.haksozhaber.net/okul/gun-vuracak-7993yy.htm",
  "content": "Doğacaktır bir gün elbet\nEn zifiri geceden\nDökülen şehit kanlarından\nKaybettiğimiz savaşlardan\nGözyaşlarımızdan\nKurumuş güz çiçeklerinden\nHarabeye dönen şehirlerimizden\nGür kayalara vuran öfkeli dalgalardan\nKesilen zeytin ağaçlarından\nDerdimize deva kıyamımızdan\nYaslandığımız muntakim olan Rabbimizden\nÇıkıp gelecek zafer\nBiliyorum\nBitmeyen sevdamız dal verecek\nUzanacağız bir sabah kökü sağlam çınara\nTarihin akışını duyacağız\nİlk yaz yağmurları gibi yağacağız\nDüşsek de toprağa bir bir Gazze’de\nKurşunlara direnen bedenlerimizle\nİnatla kıyamlar ekeceğiz umudun toprağına\nZalimler imanımızı vuramayacaklar\nDimdik duruyoruz sabrın yanıbaşında\nHiçbir acıya aldırmadan\nZaman bir kapı aralayacak zafere\nO kapıdan sızacak özgürlüğün ışığı\nOnurlu kavgamızın akşamlarında\nTükenmez inancımız taşacak yarınlara\nGün vuracak yiğidim hüzünlü yüreklere\nZulümlere başkaldıran coğrafyamın toprağına\nMoro’ya, Doğu Türkistan’a\nIrmaklarımızın suyu gürül gürül akacak\nMor dağlardan fışkıracak çiçeklerimiz\nBiz sevdalı biz öfkeliyiz\nBiz inancımızı pusat gibi kuşanırız\nBiz direniş erleri hep gökyüzüne bakarız\nBiz hiç ama hiç kimseye değil\nTek Samed olan Allah'a el açarız",
  "crawled_at": "2025-06-02T10:26:33.995943"
}