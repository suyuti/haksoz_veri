{
  "id": "e7f0c278-fe3c-4546-9e23-27256ea66f9b",
  "title": "İşgale Direnen Kudüs Muhafızlarına Türkiye’den Selam!",
  "author": "Haksöz",
  "year": "2014",
  "issue": "Sayı: 285 - Aralık 2014",
  "url": "https://www.haksozhaber.net/okul/isgale-direnen-kudus-muhafizlarina-turkiyeden-selam-7153yy.htm",
  "content": "Kudüs’ü bütünüyle Yahudileştirme ve Mescid-i Aksa’yı yıkıp Harem-i Şerif bölgesinde Siyon Tapınağı inşa etme faaliyetine hız veren işgalcilere direnen Kudüs halkının mücadelesi Türkiye’nin neredeyse her şehrinde yapılan eylem ve etkinliklerle selamlandı.\n29 Ekim akşamı Siyonist işgal çetelerinin birinin liderliğini yapan Haham YehudaGlick’inMutazHicazi adlı Filistinli bir mücahit tarafından vurulması üzerine bugüne kadar hiç yaşanmamış bir adım atıldı ve Mescid-i Aksa yaklaşık 1 gün boyunca ibadete kapatıldı. 31 Ekim’de Mescid-i Aksa ibadete açıldığında sadece 50 yaşını geçenlere izin verildi.\n2012’de toplam 3 kere, 2013’te ise 8 kere kapatılan Harem-i Şerif’e bu yıl şimdiye dek tam 76 kez Müslümanların girişi engellendi. Yani yaklaşık dört günde bir Harem’in kapatıldığı görülmekte.\n5 Kasım’da ise Müslümanlar için ağır bir olay daha yaşandı. Siyonist askerler postallarıyla Mescid-i Aksa’nın içine kadar girerek işgali bir adım daha öteye taşımış oldular. Bu çirkin saldırı karşısında Filistin halkı Kudüs sokaklarında intifada ateşini yaktı. İşgal polisi baskınlarla çok sayıda gözaltı ve tutuklama yaparken Siyonist yerleşimciler de yalnız yakaladıkları Filistinlileri yakarak, ezerek, idam ederek katletmeye başladılar. Buna karşı Filistinliler de Aksa’nın onurunu ve kendilerini korumak için bireysel eylemler düzenleyerek işgalcilere direndiler.\nYaşananlar Türkiye’nin birçok şehrinde çeşitli tarihlerde düzenlenen etkinliklerle gündemleştirilmeye çalışıldı ve Siyonist İsrail lanetlenirken Kudüs direnişçileri selamlandı. Aksa’ya sahip çıkma sorumluluğunun İslam ümmetinin omuzlarında olduğu vurgulanarak Kudüs’ün ve tüm Filistin topraklarının tekrar özgürlüğe kavuşması için direnen Filistin halkının yalnız olmadığı ifade edildi.",
  "crawled_at": "2025-06-02T10:26:33.995943"
}