{
  "id": "b58f6a6c-bf27-4362-858b-76ce0f48b05a",
  "title": "Dünyadan Haberler",
  "author": "Haksöz",
  "year": "1994",
  "issue": "Sayı: 45 - Aralık 1994",
  "url": "https://www.haksozhaber.net/okul/dunyadan-haberler-790yy.htm",
  "content": "Aynel Hilve'de Çatışma\nGazze'deki karşılıklı gösteriler kadar önemli bir gelişme, 25 Kasım'da Güney Lübnan'da Sayda'nın hemen dışında bulunan Aynel Hilve \"mülteci kampı\"nda yaşandı. (Aslında \"mülteci kampı\" ismini artık bütünüyle bir yanlış isimlendirme. Çünkü Beyrut, Sayda, Sur, Şam ve Amman'ın dış mahallelerinde tutulan benzerleri gibi, 70.000 kişinin yaşadığı Aynel Hilve yüksek blokların geniş bir alana yayıldığı büyük bir banliyö şehri oluşturuyor.) Burada Yaser Arafat'a bağlı Fetih milisleri, HAMAS savaşçılarının da desteğini alan muhalif Fetih militanlarının kamp içindeki mevzilerine saldırdılar.\nMuhalifler Oslo Anlaşmasının imzalanmasından beri isyan bayrağını kaldırmışlardı. 25 Kasım sabahının ilk saatlerinde, Fetih elemanları muhalif koalisyon güçlerinin önemli bir mevzisini ele geçirdiler; fakat günün ilerleyen saatlerinde koalisyon güçleri karşı saldırıya geçerek kaybedilen tüm mevzileri tekrar geri aldılar. Ve nihayet ateşkes görüşmelerine geçildiğinde, Fetih taraflarının Lübnan'daki bu en büyük Filistinli mülteci kampını terk etmeleri şart koşuldu. Bu durum Arafat'ın konumuna indirilmiş büyük bir darbe teşkil ediyor.\nMiddle East International\n2 Aralık 1994\nCezayir'deki Son Gelişmeler\nEL-Ensar, Cezayir Silahlı İslami Cephe (GIA)'nın Basın Bülteni olarak yayınlanıyor. El-Ensar'ın son sayısında FIS, GIA, İslami Devlet Hareketi'nin anlaşarak GIA çatısı altında 13.5.1994 tarihinde birleştikleri belirtilmektedir. Ancak bu iddiayı doğrulayan henüz başka bir kaynağa ulaşabilmiş değiliz.\nEl-Ensar'ın \"Ümmete, Cezayir Halkına ve Zindandaki Şeyhlerimize Açık Mektup\" başlığını taşıyan son bildirisinde, aylardır medyanın yaydığı gruplar arası anlaşmazlık ve tefrika haberleri de yalanlanmaktadır. Siyasi kanat, askeri kanat tarzında bir ayrım içinde olunmadığı, bunun son aylarda cunta'nın tezgahladığı ve şeyheyn'in (Ali B. el-Hacc ve Abbas Medeni) adlarının kullanılmak istendiği belirtilen bildiride, ülke dışında FIS adına konuşanların demeçlerinin, Ali b. el-Hacc'ın, Şehid Emir Ebu Abdullah Ahmed'e gönderdiği mektupla çeliştiği ve GIA'nın Abbas Medeni'ye ve Ali B. el-Hacc'a bağlı olduğu açıklanmaktadır.",
  "crawled_at": "2025-06-02T10:26:33.995943"
}