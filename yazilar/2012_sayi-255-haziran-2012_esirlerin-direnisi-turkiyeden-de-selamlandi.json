{
  "id": "7b78f946-90d6-439d-b762-718aca633f4d",
  "title": "Esirlerin Direnişi Türkiye’den de Selamlandı!",
  "author": "Haksöz",
  "year": "2012",
  "issue": "Sayı: 255 - Haziran 2012",
  "url": "https://www.haksozhaber.net/okul/esirlerin-direnisi-turkiyeden-de-selamlandi-6593yy.htm",
  "content": "İstanbul’da ÖZGÜR-DER ve FİDDER tarafından 28 Nisan ve 11 Mayıs tarihlerinde yapılan iki ayrı eylemde Filistinli esirlerin direnişi gündemleştirilmeye çalışıldı. Boş midelerle eşsiz bir mücadele örneği sergileyen Filistinli esirlerin mücadelesinin selamlandığı eylemlere Gilat Şalit’in salıverilmesi karşılığında özgürlüğüne kavuşarak Türkiye’ye sürgüne gönderilen Filistinli tutsaklar da katıldı. “Direnişin Onuru İşgalciyi Yenecek!” yazılı bir pankartın açıldığı 11 Mayıs’taki eylemde kortej halinde ve sloganlarla Fatih Camii’nden Saraçhane’ye yüründü.\n13 Mayıs’ta da Sivas Kent Meydanında Özgür-Der Sivas Temsilciliği tarafından Filistinli esirlerin yalnız olmadığını vurgulayan bir dayanışma eylemi düzenlendi.",
  "crawled_at": "2025-06-02T10:26:33.995943"
}