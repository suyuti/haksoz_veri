{
  "id": "4b4cde24-7100-4ab2-bf39-47e4ef955244",
  "title": "1 Basketbolcu Kaç İşçi Ediyor?",
  "author": "Mehmet Kuşçu",
  "year": "1993",
  "issue": "Sayı: 27 - Haziran 1993",
  "url": "https://www.haksozhaber.net/okul/1-basketbolcu-kac-isci-ediyor-407yy.htm",
  "content": "Bisküvi ve çikolata sektörünün en güçlüsü Ülker, basketbol piyasasına da el attı. Ülker'in geçtiğimiz günlerde basketbol takımıyla birlikte NASAŞ'ı satın almasından sonra bu piyasanın transfer ücretlerinde astronomik artışlar görülmeye başladı. Ayrıca basketbolda lig ve kupanın ana sponsorluğunu üstlenen Ülker, bu alandaki aktifliğini \"\nBasketbolda Yılın Süperleri Kim?\n\" yarışması düzenleyip ödüller dağıtarak gösterdi.\nHatırlanacağı üzere Ülker, iç ve dış piyasada pazar payının azaldığı gerekçesiyle 31 Mart 1993 tarihi itibariyle 826 işçinin iş akitlerini haksız yere fesh etmişti. Şimdi ise Ülker basketbol piyasasının hayal bile edemeyeceği rakamlarda sporcu ve teknik adam transfer ediyor. Ülker'in İTÜ'den bir yıllığına transfer ettiği Harun'a verdiği ücret tam 2,5 milyar TL. Bu uğurda yapılan diğer masraflar da işin cabası... Ülker, işçilerin haklarını kısar ve tüketim kültürünü yaygınlaştırırken, reklam aracını kullanma konusunda da kapitalist mekanizmanın ne kadar başarılı bir aktörü olduğunu tüm kamuoyuna sergilemiş oluyor.\nBütün bunlardan sonra şimdi ise, işten atma eylemini genel politika haline getiren Ülker'in, milyarlık basketbolcuları ne zaman işten çıkaracağı merakla bekleniyor.",
  "crawled_at": "2025-06-02T10:26:33.995943"
}