{
  "id": "37d89b9a-1c56-4ae4-bf43-10bd71c58a05",
  "title": "Bağ",
  "author": "Celal Kurşun",
  "year": "2015",
  "issue": "Sayı: 288 - Mart 2015",
  "url": "https://www.haksozhaber.net/okul/bag-7212yy.htm",
  "content": "Bir şuurdu yürekleri diri tutan\nVakur bir sevdayla birbirine bağlanmış\nKenetlenmiş omuzlarla yeryüzüne kök salan\nTekrar diriltileceği toprağına sarılmış...\nKâh bir çığlık olmuş sessizliğe\nKâh bir slogan meydanlarda\nZulümlere göğüs geren granitten sert duruşuyla\nAdı on iki olmuş yirmi sekiz olmuş\nEylül olmuş Şubat olmuş ne fark eder\nBir dönemin piramit sahibi ile fil sahibi aynı kefede\nJön olmuş jöleli olmuş, ha sarışın ha ablak suratlı nihai hepsi heder\nÇatırdasa da bastığın dal\nKorkma koruyorsa kırılmaz, İlahi, eğer\nYeter ki hakikat olsun!\nDiyorsa Baki değer…\nDirenenler öncülerdi, öncülerse ölmeyenler\nDün zalimin yanında saf tutanlar\nÇatışınca çıkarları ne hale duçar oldular…\nKaranlıklar bekleye dursun aydınlığı\nUtansın sinsi planların sahipleri\nKalmışsa yüzleri tükürülmeye eğer\nDiyor ya Akif “Billahi acırım tükürüğe” hakikat bu ya değer\nDerinliklerde esen bir rüzgâr var,\nMenşei sorulmaz daimi estiren Kadir-i Mutlak var,\nBirikir dirhem dirhem susmaz bir davam var,\nDağlar büyüklüğünde dalgalar gibi yüreğimiz var!\nÇınlasın sineniz ey tuğyan içinde uyuyanlar!",
  "crawled_at": "2025-06-02T10:26:33.995943"
}