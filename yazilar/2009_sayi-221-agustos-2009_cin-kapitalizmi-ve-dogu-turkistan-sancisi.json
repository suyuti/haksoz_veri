{
  "id": "df29f94b-11ee-4b69-ab42-9df853ab6459",
  "title": "Çin Kapitalizmi ve Doğu Türkistan Sancısı",
  "author": "Hamza Türkmen",
  "year": "2009",
  "issue": "Sayı: 221 - Ağustos 2009",
  "url": "https://www.haksozhaber.net/okul/cin-kapitalizmi-ve-dogu-turkistan-sancisi-5870yy.htm",
  "content": "Özellikle milliyetçi ve komünist Çin yönetimlerinden\nBatı Türkistan\n’a (1991’den sonra uluslararası sistemde artık adı geçmiyor), Hindistan, Pakistan, Suudi Arabistan, Türkiye, Kuzey Amerika, Avustralya ve Avrupa’ya sığınan 4-5 milyon Uygur ve Kazak, uzun yıllar sığındıkları devletler tarafından ilgi görmediler. Ancak Suudi Arabistan’da istihdam edilen Uygur ve Kazak göçmenler, hac dolayısıyla Çin’den\nMekke\nve\nMedine\n’ye gelen hacılarla irtibat kurarak bir tebliğ ve iletişim içinde olmaya çalıştılar. Ama dağınık bu göçmen sığınmacı unsurlar, son 10-15 yıl içinde en fazla CIA etkinliklerinin ilgi sahasına girmektedir.\nBaşta Çin’e komşu ülkeler ve İKÖ üyeleri Çin ile girdikleri ekonomik ilişkiler dolayısıyla gündeme gelen gelişmelere reel politik bir gözlükle yaklaşmaktadırlar. Çin mallarına ambargo söylemi gündeme getirilmiştir. Bu söyleme Sanayi Bakanı\nNihat Ergün\nde imada bulunmuştur; ama bu imanın önemsenmesi imkanlı görünmemektedir. Çin ile Arap ülkeleri arasındaki ticaret hacmi 133 milyardır ve bu oran her sene %40 artış göstermektedir.\nBu reel politikçi ilkesizlik İran’da da tartışmalara neden olmuştur. Urumçi olayları karşısında İran İslam Cumhuriyeti’nin ve Ahmedinejad hükümetinin sessiz kalması ilk olarak 11 Temmuz tarihli\nCumhurî-i İslamî\ngazetesinde dile getirilmiş ve anayasal yükümlülükler hatırlatılmıştır. İİC Anayasası’nda (Kaanûn-i Esasî) 152. maddesinde\n“kavim ve mezheplere bakılmaksızın, bütün Müslümanların hukukunu savunmak”\nve 154. maddesinde de\n“mustez’afların müstekbirler karşısındaki mücadelelerinin himaye edilmesi”\nile hükümler bulunmaktadır. Aynı gazete 16 Temmuz günü\n“bu hadiselerin Çin’i güç duruma düşürmek için Birleşik Amerika tarafından tahrik ve tertip edildiğini”\nsavunanları anayasal ilkeler çerçevesinde eleştirmeyi sürdürdü. Ve\n17 Temmuz\ngünü Tahran Cuma namazında\nRafsancani\nhutbe okurken Çin’in Urumçi’de işlediği cinayetleri şiddetle suçladı. Namaza katılanlar Çin ve Rusya aleyhinde sloganlar atarken, Çin’i kızdırmamak için sessiz kalmakla suçlanan Ahmedinejad’ın taraftarlığı ile nitelenen bir kısım katılımcı ise Amerika aleyhinde sloganlarla dikkat çekti.\nPakistan\nise kendisine iltica eden Uygur ve Kazaklar üzerinden pazarlık ederek Doğu Türkistan meselesini koz olarak kullanıp Çin’den yararlanmaktadır.\n“Sürgündeki Doğu Türkistan Hükümeti” de diğer birçok Doğu Türkistan derneği de,\n“bağımsızlık”\ntan bahsetmekte ve İslam dünyasında da sanki Doğu Türkistan Müslümanlarının böyle bir somut hedefi olduğu izlenimini uyandırmaktadırlar. Oysa adında İslam olan 1933’teki ilk Doğu Türkistan devleti de 1944’te kurulan ikincisi de\nSSCB vesayeti\naltında Türkçü kadrolar eliyle kurulmuştur. Müslümanların ilgisini Türklük olgusuna çekebilmek için İslam bir araç olarak kullanılmak istenmiştir. Bu hal, komünizmi Türklük ve ezilmişlik formu altında yaymak isteyen\nI. Doğu Konferansı\n’nın Müslümanlardan da yararlanabilmek için\nEnver Paşa\n’ya Yeşil Ordu kurdurtması gibi bir olaydır.\nABD ve Avrupa emperyalizmi ekonomik pazarda rakip gördüğü Çin’in imaj kaybı için Çin’deki her türlü ayaklanmayı, tedhişi ve ayrımcı düşünceleri desteklemektedir. Bu arada\nKaide\n, Kuzey Afrika’da yatırım yapan Çin’in işletmelerini ve vatandaşlarını hedef alacağını açıklamıştır. CIA’da Usame Bin Ladin masasını kuran\nM. Scheuer\n’in ise Çin’in yükselişinin durdurulması için\n“Tek şansımız ülke içinde büyük bir saldırının gerçekleşmesidir.”\nifadesi basına yansımıştır.\nMüslümanların azınlıkta olduğu ülkelerde kendi üzerlerinde emperyal hesaplar yapıldığına dikkat çeken İbrahim Karagül ise Müslümanların haklı davalarına odaklanırken, ötesini göremeyip emperyal projelere sığınabilmekte olduklarına işaret ediyor. Yani İslam dünyasında ya hamaset ve romantik ya da reel politik temelli yaklaşımlar dışında ger­çekliğimizle uyumlu Çin Müslümanlarının esenliği açısından tutarlı stratejiler üzerinde durulmuyor. Bu açıdan büyük kuşatmalar altında olan Müslümanlar için,\nLübnan Hizbullahı\n’nın Lübnan’ı ele geçirmek ve bir devlete ulaşmak hedefinden farklı olarak Lübnan’ı ve bölgeyi etkileyen sosyal bir yapı ve canlılık oluşturmasındaki siyaset ‘sünnetullah’a uygun daha İslami bir tutum olarak belirmektedir.\nDoğu Türkistan dernekleri Doğu Türkistan meselesinin çözümünde,\n“modern ve İslam’a saygılı”\nve aynı zamanda\n“Batı dünyası ile en iyi entegre olmuş”\nbir ülke olarak Türkiye’den yararlanmak istemektedirler. ABD’nin isteği de bu doğrultudadır. Türkiye’yi bilemeyiz ama Müslümanlar hiçbir gücün Truva atı olmamalıdırlar. Müslümanlar kendi niteliksel ve maddi güçleri oranında yaşam ve mücadele safhalarını belirlemeli, cihad anlayışının bir maceracılık olmadığı gerçeğini\nRasulullah\n(s)’ın\nMekke\n’deki, ashabın\nHabeşistan\n’daki sünnetinden öğrenmelidirler.\nUygur ve Doğu Türkistan Müslümanları Çin’de yaşamaktadırlar ve özellikle diğer Çinli Müslümanlar ile komünizmden liberal kapitalizme geçen totaliter rejimin baskı ve sorunlarını birlikte yaşamaktadırlar. Müslümanlar, birbirlerine\nsoy bağı\nile değil,\niman bağı\nile yakın olma mükellefiyetlerini öncelemelidirler. Ayrıca İslami ve fıtri hakları yok sayan uygulamalara karşı, Çin yönetiminin iğvalarına kapılmadan dayanışma içinde birlikte tavır geliştirme yollarına yönelmelidirler.\nÇin dışındaki Müslümanlara düşen ise gerek Doğu Türkistan’da gerek Çin Müslümanlarıyla ilgili her türlü hak ihlallerini ve tepkilerimizi Çin yönetimi ile diplomatik ve ekonomik ilişkiler içindeki İKÖ üyesi ülkelerin ve insan hakları kuruluşlarının gündemine sokabilmektir. Bu konuda İKÖ ülkelerinin de insan hakları kuruluşlarının da Çin’den isteyecekleri inanç ve kimlik özgürlüğü ile ilgili talepler\ntutarlı\nve\ngerçekçi\nhale getirilmeli ve bu konuda Çin üzerinde sürekli bir talep oluşturulmalıdır.\nÇin halkına karşı bağımsız Müslümanların emperyal emeller taşımadıkları, emperyalizmin işbirlikçisi olmadıkları ve olamayacakları gösterilmelidir. Bu konuda en imkânlı statü\nAhmedinejad Yönetimi\n’dir.\nErdoğan Hükümeti\nde en azından Gazze’ye destek konusunda sergilediği kıvrak sorumluluğu Doğu Türkistan meselesinde de göstermeye davet edilmelidir. İKÖ üyesi ülkeler, ABD stratejisiyle paralelleşen stratejiler konusunda uyarılmalıdır.\nÇin Müslümanlarının hakları ve Doğu Türkistan’da yaşanan fıtri ve dini kimlik konularında ilgi ve duyarlılığımızı diri tutmalıyız. Ama önce kendimize ve öteki kardeşlerimize yeterli olabilmemiz için kendi yaşadığımız ülke üzerinde de haktan ve adaletten yana ağırlığımızı ve sosyal şahitliğimizi güçlendirmeliyiz.\nKüresel kapitalizmin, yine kapitalist yolda büyümekte olan\nÇin\nve daha sonra da\nHindistan\n’ı dengelemek için, Müslümanların hak ve özgürlük davası üzerinden oyun oynamasına izin vermemeliyiz. Tabii ki her türlü zulme karşı tavır almalı ve İslami aidiyetlerin yaşayabilmesi için çaba göstermeliyiz. Müslümanlar,\nABD\n’nin düşmanlarına karşı kendilerini silah olarak kullanma hesaplarını okuyarak, basiretli davranmalı ve özgünlüklerini tanıklaştırmalıdır.\nKAYNAKÇA\nM. Çağatay Uluçay,\nİlk Müslüman Türk Devletleri\n, M.E.B. Devlet Kitapları, İstanbul 1977.\nZiya Gökalp,\nTürkçülüğün Esasları\n, M.E.B. Devlet Kitapları, Ankara 1969.\nİsa Yusuf Alptekin,\nDoğu Türkistan\n, Otağ Yayınları, İstanbul 1974.\nİ. Kafesoğlu, A. Deliorman,\nTarih I\n, M.E.B. Devlet Kitapları, Ankara 1976.\nAhmet Kemal İlkul,\nÇin-Türkistan Hatıraları, Şanghay Hatıraları\n, Ötüken Yayınları, İstanbul 1997.\nA. Ahat Andican,\nCedidizm’den Bağımsızlığa Hariçte Türkistan Mücadelesi\n, Emre Yayınları, İstanbul 2003.\nİklil Kurban,\nŞarki Türkistan Cumhuriyeti (1944-1949)\n, TTK, Ankara 1992.\nMurat Kayacan,\n“Zaptedilmiş Ülke SİNCAN”\n, Haksöz, Mayıs 2000.\nAyşe Hür,\n“\nTürkistan Ne Yana Düşer\n”\n, Taraf, 19 Temmuz 2009.\nFehmi Hüveydi,\n“\nÇin’de Eziyet Görenler ve Unutulmuşlar\n”\n, 20 Temmuz 2009, Timeturk.com.\nSelahaddin Eş Çakırgil,\n“\nUrumçi’deki kanlı boğuşma ve, Dresden’deki korkunç cinayet..\n”\n8 Temmuz 2009;\n“\nDin merkezli, (religio-politic) bir dünyada..\n”\n12 Temmuz 2009;\n“\nBu hamur, İran’da daha çook su götüreceğe benziyor!\n”\n18 Temmuz 2009, Haksozhaber.com\nAkif Emre,\n“\nBatının iğvası karşısında Çin\n”,\nYeni Şafak, 16 Temmuz 2009.\nİbrahim Karagül,\n“\nÇin’i İslam’la Durdurmak!\n”\n, Yeni Şafak, 15 Temmuz 2009.\nDoğu Türkistan Raporu\n, Doğu Türkistan Maarif ve Dayanışma Derneği, İstanbul 2009.\nHayati Bice,\n“\nDoğu Türkistan’da Demokratik Asimilasyon\n”,\n27 Temmuz 2009, Gokbayrak.com\nİsmail Cengiz,\n“\nHedefimiz: Doğu Türkistan’ın Bağımsızlığıdır\n”\n, Röp: O. Çetinoğlu, 22 Temmuz 2009, Gokbayrak.com.",
  "crawled_at": "2025-06-02T10:26:33.995943"
}