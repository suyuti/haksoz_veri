{
  "id": "4b04e7d2-902f-4969-a672-7eff22a1b8e9",
  "title": "Kudüs, ah Kudüs, hepimizin aşkı!",
  "author": "Bünyamin Doğruer",
  "year": "2002",
  "issue": "Sayı: 131 - Şubat 2002",
  "url": "https://www.haksozhaber.net/okul/kudus-ah-kudus-hepimizin-aski-3267yy.htm",
  "content": "Gazze şeridindeki mülteci kamplarında yaşayan bağrı yanık bir ana, evinin damında, Siyonist işgalci askerlere el hareketleri ile defolmalarını söylüyor; zafer işareti yapıyor.\n'Yenilgi yenilgi büyüyen bir zafere' adım adım yürüyenler.\nEy şeref ve izzet savaşını iman ve sabırla göğüsleyenler\nSizleri ayakta selamlıyorum\nÖpülesi taş atan elleriniz\nNe güzel söylemişti rahmetli Cahit abi:\n/Filistin sen işine bak kar toprağım\nyoğur gazabını yaradanı\nbir mezarlık kadar ölüye şahit her evin\nher soluğun yeni bir can veriş/\nFarzet körsün olabilir\nelele tut\ntaş al ve at\nkafiri bulur/\nÖyle değil mi tezeğe konan sinekler gibi dünyaya dalan efendiler?\n'Şeyh Ahmet Yasin'in özürlü olduğunu kim söyleyebilir?'\nEmperyalist Amerika'nın zindanlarında âmâ Şeyh Ömer Abdurrahman için ne diyeceğiz? Biz gördüğümüzü iddia edenler...\n'Onun görmeyen gözlerinin gören gözlere söyleyecek çok şeyleri var öyle değil mi?'\nİşte işgal altındaki topraklarda Filistinli kardeşlerimiz çıplak göğüslerini açmış mukaddesatını, şerefini ve izzetini, Kudüs'ü savunmak üzere faşist Siyonist düşmana karşı mücadele vermektedir... Onların bizden istedikleri yürekten dua, acılarını, dertlerini, sancılarını paylaşmaktır. O halde paylaşalım ey insanlar.\nKardeşlik nerede?\nPeygamberler, şehitler, İsra diyarı olan mukaddes topraklarda direniş meşalesi gün geçtikçe yükseliyor.\nHaydi yiğitler, intifadanın çocukları, öpüyorum pak alınlarınızı.\nSözünüz söz olsun, yemininiz yemin olsun.\nRabbim yolunuzu aydınlatsın, buluşma yeriniz söylediğiniz gibi Kudüs olsun, Mescid-i Aksa olsun.\nHaydi taş çocukları!\nKuşatma zincirlerini kırın. \"Ey Rabbimiz üzerimize sabır yağdır. Ayaklarımıza sabır ver, kuvvet ver. Kafir kavme karşı bize yardım et.\" Ey Kudüs ve Mescid-i Aksa'nın muhafızları!\nEy kan gölünde bulunan direniş erleri!\nEy Batı Şeria, Gazze, Celi!, Ramallah, Nekab, Beytlahim, Halil'de, Nablus'ta şereflice, demirden bileklerle, imanlı yüreklerle direniş gösteren onurlu kahramanlar, bir gün kan kılıca galip gelecektir...Ve sizlerin kanları kılıcınızdır...\nŞehitlerin ve yaralıların kan çağlayanları, siyonistlerin zindanlarındaki tutukluların acı ve elemleri bu izzetli halkın sıçrama noktasını oluşturacaktır.\n\"Artık saldırıya uğrayan müminlere, zulme uğradıkları için cihad izni verildi. Allah onlara yardım etmeye muhakkak ki kadirdi. Onlar sırf \"Rabbimiz sadece Allah'tır dedikleri için haksız yere yurtlarından çıkarıldılar.\"\nKudüs işgal altındayken, iman edenler hala susacak mı?\nHaydi taş çocukları!\nKırın Siyonist zincirleri.\nGözlerinizden öpüyorum sizlerin.\nTek beslenme kaynağı müslüman kanı, kendini, beynini ve tüm sistemlerin müslüman kanına şartlanmış ve kana ayarlamış olan işgalci siyonistler, katil Şaron, yaptıkları zulümlerin altında kalacaklar ve kan gölünde boğulacaklardır.\nMusa'ya ve onun varislerine savaş açan firavunlar ve onun torunları boğulmaya mahkumdurlar.\nEy taş çocukları!\nSizler dağlar gibi arı, dağlar gibi ulu, dağlar gibi sapasağlam, imanlarınızla onur ve izzet savaşı veriyorsunuz.\nDeğil mi ki, Musa'ya Sina Dağı'nda yol gösterildi.\nSiz intifadanın çocukları, sizler taş atan ellerinizle, hakikatin şanını tarihin alnına en derin çizgilerle yazıyorsunuz.\nSiyonist azgınlığa imanlı göğüslerinizle set çekmiş, hakikat ümmetinin umut meyvelerisiniz.\nBizler utanıyoruz halimizden inanın, oysa ruhlarımız ürpermeliydi kardeşlik yükümlülüklerimizi nasıl yerine getirmeliyiz diye. Sizin dertlerinizle dertlenmeliydik, acılarınızı yüreğimizde taşımalıydık, sizin türkülerinizi bayraklaştırmalıydık. Evet, Filistin'de öldürülen müslümanların acıları, yüreğimize çökmüştür, iyi bilin ki, imanla doğan ve büyüyen kutlu neslin ilk dünya idrakidir.\nSen insanlığın türküsünü söyle, siperini kaybetme. Özgürlük şarkılarını çağır Golan Tepeleri'nde, Mescid-i Aksa'nın bahçesinde.\nPut deviren İbrahim, kurban veren İbrahim gibi değil mi?\nAteş biz tanır.\nİbrahim'e selam olsun.\nO bizim önderimizdir.\nDenizi ikiye ayıran Musa\nDeğil mi ey Gazzeli çocuk!\nSu bizi tanır.\nEy gözüm!\nGökyüzünün sana söylediğini ben de bileyim.\nBileyim ki, sancılarınızı kalbimde dindireyim. Bağrı yanık anaların yıldız kesmiş ağıtlarından gönderin ki, Kudüs'ün acılarını yüreğimizde hissedelim, İsra hasretlerine tutulalım.\nDireniş olsun, ruh olsun, diriliş olsun.\nBiz adeta dilimizi yuttuk, Ramallah'ın bahçelerinde unuttuk sizleri, affedin bizleri, kendimizi dünyalık lezzetler cennetinde unuttuk, donan hayata üşüyoruz hep, buralarda güneş dondu., çarşaflara düşen uykular derin mi derin burda...\nEy gözüm! Kan gölünde boğuşan rüyalar bizim. Dönüp ölüme tebessüm etmeyi sizlerden öğrendik, sizlerden gördük. Bir narçiçeği gibi dalından koparılışını gencecik çocukların.\nSevinçlerine el konulmuş, kuşlarına kurşun sıkılmış toprakların taş çocukları, Kudüs'ün kara sevdalıları,\nHangi duvarlara, hangi evlere, hangi kalplere, hangi gözyaşlarına yazsam sizleri...\nSevdan\nAşkın\nEllerin\nve gözlerin dünyanın onuru güzelim,\nEy taş çocuklar!\nEy vurulanlar! Üzerinizdeki kan lekelerini, analar gözyaşlarıyla örtüyorlar.\nEy Kudüs! Bekle, sıcak yağmurlarla dönecekler sana, taş çocuklar,\nKudüs, ah Kudüs hepimizin aşkı. Gazze Şeridi'ndeki bir şehit anası evinin damında, siyonist işgalci askerlere el hareketleriyle defolmalarını söylüyor, zafer işareti...",
  "crawled_at": "2025-06-02T10:26:33.995943"
}