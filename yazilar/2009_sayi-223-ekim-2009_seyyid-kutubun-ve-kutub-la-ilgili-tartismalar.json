{
  "id": "469373fe-04bc-4a9f-8b71-4d54b3be1099",
  "title": "Seyyid Kutub’un ve Kutub'la İlgili Tartışmalar",
  "author": "İbrahim Sarmış",
  "year": "2009",
  "issue": "Sayı: 223 - Ekim 2009",
  "url": "https://www.haksozhaber.net/okul/seyyid-kutubun-ve-kutubla-ilgili-tartismalar-5920yy.htm",
  "content": "Yoldaki İşaretler\nkitabı Seyyid Kutub’un\nİslam’da Sosyal Adalet\nkitabından beri seslendirdiği ve olgunlaştırdığı düşüncelerinin zirvesini oluşturur. Bununla beraber kitaptaki düşünceler ile 1949 yılında yayınladığı\nİslam’da Sosyal Adalet\nkitabındaki düşünceler arasında bir paralellik bulunmaktadır.\nMesela bu kitapta yazılanlar,\nİslam’da Sosyal Adalet\nve daha sonra cezaevinde yazdığı\nFi Zilal\n’de yazılanlarla karşılaştırıldığında hepsinde ortak şeyler söylediği görülür. Örneğin, yayınlanınca krallık rejiminin yasakladığı, ihtilal subaylarının neredeyse ders kitabı gibi okuyup elden ele dolaştırdığı\nİslam’da Sosyal Adalet\nkitabında söylediklerinden bir pasaj aktaralım: “Yolların ayrılış noktasındayız. İster istemez İslam’ın veya komünizmin yoluna sapmamız kaçınılmazdır. Başka çaremiz yoktur. İlkelerini benimsediğimiz ve İslam’a tercih ettiğimiz Avrupa ve ABD’deki sistem er geç komünizme dönüşecektir. Tekrar edelim, bugün yolların ayrılış noktasındayız. Ya kendine demokrasi diyen Avrupa kafilesinin kuyruğunda kalıp onunla birlikte komünizm denilen doğu kafilesine varacağız veya canda ve malda sorumluluklarını yüklendiğimiz, genel ve kapsamlı ülküsü çerçevesinde detaylarını geliştireceğimiz ve hayatımızın ruhsal, fikri, ekonomik alanlarında düşüncesini benimseyeceğimiz İslam’a döneceğiz.” (\nel-Adaletu’l-İctimaiyye fi’l-İslam\n, 293)\nOnun için\nYoldaki İşaretler\n’le ilgili olarak seslendirilen iddia ve suçlamalar dayanaktan yoksun, delilsiz ve idam edenlerin salt bahane üretmesinden başka bir şey değildir. Kutub’un ömrü vefa etseymiş\nYoldaki İşaretler\nve\nFi Zilal\n’de seslendirdiği anlayıştan geri dönüş yapacak olacağı, kendisinin de bunları aşırı bulduğu gibi iddialar anlamsız ve dayanaktan yoksundur.\nAli Bulaç, Seyyid Kutub’un eserlerinin yeniden çevrilmesi gerektiğinden bahsediyordu bir yazısında. Kutub’un büyük eserlerinin çoğu gerek Türkçe’de gerek başka dillerde gerekse ilk yazıldıkları Arapçada defalarca yeniden basılmıştır ve yeni basımların sık sık farklılık arz ettiği ifade ediliyor. Sözgelimi, 1952 Devrimi’nden sonra, Kutub’un “İslam ve Evrensel Barış” (Cihan Sulhu ve İslam) adlı kitabının, Amerika’nın Ortadoğu’daki politikasının ikiyüzlülüğünü işleyen bölümü hükümet tarafından yasaklanmıştır. Öte yandan, bazı değişiklikler, Kutub’un politika ve İslam hakkındaki sonraki görüşleri ışığında kendisinin yaptığı değişimlerdir. Örneğin Kutub’un, “İslam’da Sosyal Adalet” kitabının en azından altı baskısı vardır ve bu baskılar arasında yapılan kıyaslamalar, Kutub’un sonraki baskıları düşünsel farklılaşmaları ışığında yeniden düzenlediğini göstermektedir. Bu noktada siz ne düşünüyorsunuz?\nHerkesin düşünce yapısında tekâmülün, hatta değişimin olması doğal olduğu gibi, Seyyid Kutub’un düşünce yapısında da tekâmülün olduğu bir gerçektir. Bu ne ayıptır, ne bir kötülüktür.\nFi Zilal\ntefsirinin üç aşamadan geçerek son şeklini aldığını belirtmiştik.\nİslam’da Sosyal Adalet\nve diğer bazı kitapları da benzer süreçten geçmiş olabilir. Bunun tespit edilmesi için özel bir çalışmanın yapılması gerekir. Gerek\nCihan Sulhu ve İslam\nkitabı, gerekse\nİslam’da Sosyal Adalet\nve\nFi Zilal\nkitaplarındaki bazı bölümlerin yahut paragrafların yayınlandığı yahut çevrilip basıldığı ülkelerdeki yönetimler ve rejimler tarafından uygun görülmeyeceği endişesiyle çıkarılmış olması muhtemeldir ki Türkiye’de çevrilip yayınlanan\nFi Zilal\nkitabı için bunun örnekleri bilinmektedir. Bu da herhalde toplumların karşı düşüncelere tolerans gösterecek kadar gelişmesini yahut hoşgörülü olmasını beklemeyi gerektirecektir.\nSeyyid Kutub’un Türkçeye çevirisi ve Türkiye’deki İslami uyanışa katkıları hususunda neler söylersiniz?\nTürkçeye henüz çevrilmemiş yahut dili demode olup yeniden çevrilmesi gereken kitaplarının çevrilerek yayınlanmasında elbette yarar olur. Çünkü özellikle toplumumuzda dilde hızla bir erozyonun olduğu ve bunun planlı programlı yürütüldüğü bilinmektedir. Böyle bir süreçte neredeyse yirmi yıl önce yazılmış yazılar bugün genç kuşaklar tarafından anlaşılamamaktadır. Onun için Kutub’un bu duruma düşmüş kitaplarının yeniden çevrilip yayınlanması yararlı, hatta gerekli olabilir.\nSonuç olarak İslam’ı anlatmak üzere kaleme aldığı bütün eserlerinde düşüncelerini kanı ile besleyen Kutub’un eserlerinin diri olarak kalmasını ve gün geçtikçe yükselen bir ağaç gibi bütün toplumu gölgesiyle gölgelendirmeye devam etmesini dilerken, kendisinin de cennetin en yüce makamlarında ağaçların gölgesinde gölgelenmesini Yüce Allah’tan dileriz.\nSöyleşi için teşekkür ederiz.",
  "crawled_at": "2025-06-02T10:26:33.995943"
}