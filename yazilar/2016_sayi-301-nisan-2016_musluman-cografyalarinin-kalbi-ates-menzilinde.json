{
  "id": "774256c3-932b-4b58-b878-0fe96adc6d81",
  "title": "‘Müslüman Coğrafyaları’nın Kalbi Ateş Menzilinde",
  "author": "Selahaddin Eş Çakırgil",
  "year": "2016",
  "issue": "Sayı: 301 - Nisan 2016",
  "url": "https://www.haksozhaber.net/okul/musluman-cografyalarinin-kalbi-ates-menzilinde-7476yy.htm",
  "content": "Önce, bu yazıda kullanılan bazı terimlere dikkat çekmeliyim:\nYazının başlığında\n‘İslam coğrafyası’\ndeğil,\n‘Müslüman coğrafyaları’\ndenilmekte.\nÇünkü\nİslam\nbelli bir coğrafyaya, zamana ve mekâna aid değil, cihanşumûl bir din... Bu bakımdan, bütün âlemler İslam coğrafyası olmaya namzeddir ve lâyıktır.\n‘El-Garb’u lenâ, ve’ş-Şarq’u lenâ!’\n(Garb/\nBatı\nda bizimdir, Şarq/\nDoğu\nda!)\nÇünkü bütün âlemler\nRabb\nimizindir.\n*\n‘Müslüman coğrafyaları\n’ deyince ise…\nElbette, dünyanın neresinde bir Müslüman ve hattâ\n-Müslüman olmasa bile-\nbir\nmustaz’af,\n(hakları gasbedildiği için zayıf duruma düşürülmüş bir insan veya toplum)\nvarsa, biz Müslümanlar olarak, bütün dikkat ve rikkatlerimizle orada olmalıyız.\nAma elbette Müslüman halkların ekseriyette yaşadığı coğrafyaları ‘\nMüslüman coğrafyaları’\nolarak isimlendirmekte daha bir titiz olmalıyız.\nBu coğrafyalar neresidir?\nBugün ulaşılan iletişim ve ulaşım imkânları açısından son 50, hattâ 25 yıl öncesine göre tahmin ve tasavvur edilemiyecek boyutlara ulaşılmıştır.\nBu bakımdan, Müslümanlar, ekseriyet halinde olmadığı nice ülkelerde bile,\nküçük koloniler\nhalinde yaşamaktadırlar.\nKuzey Amerika’da, Latin Amerika’da, Rusya’da, Avrupa Birliği ülkelerinde ve Balkanlarda, Çin, birçok Afrika ülkesinde, Müslümanlar her ne kadar ekseriyeti oluşturmasalar, hiç de azımsanmıyacak\nazlık unsurlar\nhalinde yaşamaktadırlar. Bu Müslüman koloniler bulundukları coğrafyalardaki diğer halklarla barış içinde ve genelde, onlara faydalı ve örnek oluşturacak faaliyetler içinde bulunmaktadırlar.\n*\nDüşünelim ki bugün Kanada’da 500 binden fazla Müslüman, Birleşik Amerika’da 2,5-3 milyon, Brezilya, Arjantin gibi ülkelerde yaklaşık yarım milyon, Surinam ülkesinde, yüzde 30’u aşan bir rakam olarak 150 bin kadar Müslüman yaşamaktadır.\nUzak Doğu Asya ülkelerinde de durum aynı.\nAma Çin ve Hindistan’da durum daha bir farklı. Çin’de sayıları tam olarak bilinmese ve İslamî gereklere göre yaşamaktan hattî uzak kalsalar bile, kendilerini İslam dininden başka bir inanca nisbet etmeyen kitlelerin 100 milyondan fazla bir rakam oluşturdukları,\n(hattâ\nProf. İhsan Süreyya Sırma\ngibi araştırmacıların gözlemlerine göre)\n140 milyonu buldukları söyleniyor. Ama 1 milyar 400 milyon nüfuslu bir Çin’de bu dev rakam bile, yine de onda birlik bir\nazlık\ndurumu oluşturuyor.\nHindistan’da da durum öyle. 1 milyar 100 milyon nüfuslu Hindistan’da Müslümanların nüfusu 225 milyonu aşkın. Bu da ancak yüzde 20’lik bir azlık oluşturuyor.\n140 milyon nüfuslu Rusya’da da 20 milyonu aşkın bir Müslüman kitlenin bulunduğu biliniyor. Bu da\nyedide birlik\nbir\nazlık\nunsur…\nAfrika’nın orta ve güneyindeki ülkelerde de durum farklı değil. Müslümanlar, uzuuun asırlar emperyalist güçlerin sömürgesi olarak yaşayan bu kıtanın güneyinde de\nazlık unsur\nlar halinde ve amma diğer toplumlarla, genelde, birtakım emperyalist planlar ve şeytanî planlar olmadığı takdirde, barış ve huzur içinde yaşayabilmekteler.\n***\nAma asıl mes’ele, Müslümanların ekseriyet halinde yaşadıkları coğrafyalardaki durumdur. Çünkü Müslümanların ekseriyet halinde yaşadığı Endonezya, Malezya gibi ülkelerle Afrika’daki birçok coğrafyalar da asırlarca sömürgeci devletlerin zulüm mekanizmaları altında ezilmekteydiler.\nNe var ki Müslümanların sömürge durumunda olmadıkları coğrafyalardaki durum da pek iç açıcı değildi.\nEsasen, son 100 sene öncesine kadar, Müslümanların elinde\nmüstakil/bağımsız\nsayılan iki devlet vardı: İran ve Osmanlı.\nİran, son 500 yıldır, diğer Müslüman kitlelerden\nmezhebî\nbirtakım farklılıkları benimsemesi dolayısiyle biraz ayrılmıştı ve esasen sınırlı bir coğrafyaya hâkim idi.\nOsmanlı ise Balkanlardan, Anadolu’ya, Arab diyarlarına, Kuzey Afrika’ya, Mısır ve Sudan’a kadar geniiiş bir coğrafyaya hükmediyordu.\n***\nAma hem İran’da hem de Osmanlı’da Müslümanları yöneten güç merkezleri, Müslümanların inançlarına göre şekillenmiş olmayıp, yönetimleri,\nŞûrâ\nSuresindeki\n‘Onlar, işlerini aralarında şûrâ yoluyla görürler.’\nemrine uygun olarak şekillenmiş değildi. Buralar sulta/zor, zer ve zor sahiblerinin tesis ettiği saltanat sistemleriyle yönetiliyordu, asırlardır.\nBu da Müslüman toplumlarını, bir\nağaç kurdu\n’nun gövdeyi içeriden oyup çürütmesi misali, dışardan gelecek fırtınalara daha bir dayanaksız bırakıyordu.\nTehlike büyüdükçe, bu yanlış gidişi düzeltmek isteyen ve ıslah çabalarını gündeme getirenler hele de son yüzyılda ortaya çıktıysa da Osmanlı Devleti,\nBirinci Dünya Savaşı\n’nda aldığı ağır yenilgiler fırsat bilinerek, savaşın galibi olan emperyalist güçlerce tarihin karanlıklarına atılmıştı.\nHâlbuki\nBirinci Dünya Savaşı\n’na katılıp kazanan ve kaybeden devletlerin hemen herbirisi de yara almış ve az veya çok birtakım kayıplarla yine de geride kalmışlardı. Ama Müslümanların elindeki bir büyük güç olan ve ıslahının mümkün olması halinde, sahib olduğu potansiyelin Müslümanlar lehinde kullanılmasından korkulan 600 küsur yıllık Osmanlı Devleti, bütünüyle yok edilmişti.\n***\n100 yıl öncelerde, Osmanlı’nın sonunun gelmiş olduğu gibi iddialar, Osmanlı’nın yönetici kadrolarını ve tahsilli kesimlerini bile fikren esir almıştı.\nOsmanlı buharlaştıktan sonra, bir siyasî kişiye taparcasına bağlılık gösterecek olan bir şair\n(Midhat Cemal)\nise 100 yıl önce bugünlerde,\n‘Ölmez bu vatan, farz-ı muhal ölse de hattâ\nÇekmez kürenin sırtı, bu tâbût-ı cesîmi’\n(bu kocamaaan tâbûtu)\ndiyordu.\nVe onun dediği gibi de oldu.\nOsmanlı Devleti\nparça parça edildi..\nHer bir parçanın ensesine, emperyalist güçler, kendilerine uşaklık yapacak kişi veya kadroları oturttular;\n‘new colonialism / yeni kolonyalizm /\nsömürgecilik’\nkıstaslarını da gözeterek.\nBu yeni anlayışa göre, eskiden olduğu gibi, İngiltere veya diğer merkezlerden bir\nmüstemleke valisi\ngöndererek yönetmek usulü terk edilmiş; yerine,\n‘rengiyle, diliyle, zahirî görünümüyle yerli ama beyni ve kalbiyle, duygu ve düşünceleriyle emperyalistlerin kurgusuna ayarlanmış uşaklaşmış, yabancılaşmış kişi veya kadrolar.’\nişbaşına getirilmişti.\nAma bu kişi veya kadroların her birisi, kendisini en müstakil, bağımsız hareket eden kişi veya kadrolar gibi gösteriyorlardı..\nTıpkı 25 sene öncelerde, 1990’larda\nSovyet Rusya\nçökünce, hele de Müslüman halkların yaşadığı Orta Asya ve Kafkaslardaki Müslüman halkların tepesine, eski komünist liderlerin, ‘\nözgürlük kahramanı’\n, bağımsızlıkçı kişi ve kadrolar olarak oturtulmasında olduğu gibi…\n***\nVe şairin 100 yıl öncelerden hissettiği üzere, Osmanlı gibi bir büyük gücün tâbutunun yerküre tarafından taşınamayışının acılarını, ızdırablarını, derin sosyal çalkantılarını yaşıyoruz, Müslümanlar olarak.\nVe oluşturulan onlarca devletin herbirisi birbirine düşman hale getirilecekti, tabiatiyle. Herbirisi de en doğru kararı verecek olan merkezin kendisi olduğu ididasıyla diğerlerinin karşısına dikilecekti.\n***\nÜstelik her ne kadar, gerçeğine ne kadar uygun olduğu tartışılmayacak derece yanlış formüllerle yaşatılan\nhılâfet\nkurumu ve anlayışı da artık havaya uçurulmuştu\n,\nM. Kemal\nve arkadaşlarınca ve de ‘\nBiz dine gönüllerde bir ulvî makam tahsis ettik!\n’ yalanlarıyla,\nyâve\nleriyle…\nGerçekte ise 1908’de\n2. Meşrutiyet\nilan edildiğinde, dönemin büyük emperyalist gücü olan İngiltere’nin İstanbul’daki büyükelçisi\nLord Nicolson\n,\n-600 küsur yıllık Osmanlı’yı 10 yılda çökertecek olan-\nİttihad Terakkî\nkadrolarıyla önceleri birlikte çalışan ve sonra onlardan ayrılan\nRıza Tevfik\n’le görüşürken,\n“Biz size o kadar yardımı meşrutiyet ilan edesiniz diye değil, hılafeti kaldırasınız diye verdik.”\ndiyecek ve bunun üzerine, R. Tevfik, ona,\n“Lord cenabları, İngiliz devlet-i fahimânesini hılafet müessesesi niçin bu kadar ilgilendiriyor?”\ndediğinde şu cevabı alacaktı:\n“Rıza Tevfik! Biz Malaya Yarımadasından Hindistan’a ve Afrika ülkelerine kadar her yerde yüz milyonlarca Müslümanı idaremiz altında tutabilmek için her yıl milyarlarca İngiliz lirası harcarken; sizin halife unvanı da taşıyan padişahınız, o coğrafyalara bir\nSelâm-ı Şahâne,\nbir de\nHâfız Osman hattıyla yazılmış bir Kur’an\ngönderiyor ve o yüz milyonları itaat altına alabiliyor. Biz işte bu gücün kırılmasını istiyorduk.”\n*--\nEvet, mes’elenin özü, bu noktada.\nBütün zaaflarına rağmen yine de Müslümanların elindeki etkili bir güç olan\nhılafet\nkurumu, işte bu yüzden kaldırılmalıydı.\nNitekim sadece\nOsmanlı Devleti\ndeğil, yüz milyonlarca Sünnî Müslümanın gözünü emirlerine diktiği\nhılafet\nkurumu da buharlaştırıldı ve tarihten silindi.\nVe her ikisinin de yeller esmekte, şimdi yerinde. Ve yığınla devletçikler kondurulmuş bulunuyor, Müslüman toplumların tepesine. Müslümanlar parça-bölük... Kendilerini birbirine perçinleyen bağlılık zenciri olan inanç bağına saldırılmış durumda.\nHer birisinin kendi bölgesel anlayışlarına göre, yığınla başkentlerde,\n‘kutsallaştırılmış’\nyığınla bayrakların ve sınırların hükûmetlerin, kadroların oluşturdukları bölgesel kararları baştâcı ederek, gerektiğinde diğerlerini düşman bile sayarak birbirleriyle sürtüşmeler içinde bir asrı geride bıraktılar. Her birisi de bir\ntehlike\nveya\nzaafiyet\ngördüğünde, sırtını bir emperyalist güce dayayarak varlıklarını korumaya çalışıyor.\n*\nVe bugün, meydana gelen boşluktan kimlerin faydalandığ ortada.\nKelime olarak\nhılafet\nterimine takılıp kalmamak gerek. Mesele, bir terimi, bir kelimeyi kurtarmak değil. Müslümanların tek bir irade etrafında, dünya çapında örgütlenmesi meselesidir. Asıl dikkatimiz, kelimelere değil, gerçekçi bir\n‘İslam Birliği’\nidealinin sağlanmasına olmalıdır.\nGeçmişte yaşanan ve\n30 Yıl, 100 Yıl Savaşları\ngibi kanlı savaşlarla, birbirleriyle boğuşmuş olan Avrupa ülkeleri, bugün birçok sıkıntıları olsa bile,\nAvrupa Birliği\n’ni bir\nHristiyan Birliği\nolarak korumak dikkatindeler.\nHristiyan dünyası, 1000 yıl süren bir\nKatolik-Ortodoks düşmanlığı\nndan\nsonra, Papa ile Patrik buluşurken... Ve\n12 Şubat 2016\ngünü de 1000 yıl sonra,\nPapa Françesko\nile\nRus Ortodoks Kilisesi\nbaşkanı olan\nPatrik Krill\n’in Havana’daki buluşmasına tanık olunurken... Ve de\nKrill,\nPutin’e,\nSuriye’deki Hristiyanları kurtarması için, Suriye müdahalesi\nne\nfetva sâdır eylerken ve kezâ\nPapa Françesko\nda Rusya liderine,\n‘Suriye’deki Hristiyanların gözü sende.’\nderken… Ki bu ülkelerde bulunan bir avuç Hristiyanın canı da elbette korunmalıdır ama onların korunması adına büyük Müslüman kitlelerin telef edilmesine verilen bu cevazları nasıl okumalıdır?\nYani, dünyaya, ‘\nreligio-politik\n’\n(din siyaseti)\nmerkezli bir çağ yaşandığı mesajı verilirken, Müslümanlar olarak bu gelişmeleri nasıl okumalıyız?\n***\nEmperyalist-şeytanî güçler\n, Müslüman toplumların birbiriyle daha derin çatışmalara girmesi için, mezhebî, etnik, her türlü ayrılık unsurlarını devreye sokmaya çalışıyorlar.\nBu yetmiyormuş gibi, bugün, üstelik de kendilerine açıkça direkt bir askerî tehdid olmamasına rağmen; kendi oluşturdukları birtakım vehim ve paranoyalarla, DAİŞ gibi ve benzeri birtakım silahlı mücadele örgütlerini delil göstererek, geçmişte görülmeyen şekilde, Irak ve Suriye’de her yeri diledikleri gibi bombardıman ediyorlar ve Rusya ve B. Amerika gibi iki büyük askerî güç, Müslüman coğrafyalarının kalbi mesabesindeki bu bölgeyi, 100 yıllık bir problemli paylaşımdan sonra yeniden paylaşmak yolunda ilginç bir işbirliği oluşturmuş bulunuyorlar.\n***\nBugün, Müslüman coğrafyaları bir yeni\ndoğum sancısı\nyaşıyor.\nDoğum\nnormal mi olacak veya\ndüşük\nmü meydana gelecek; yoksa bebek\nsezaryen\nle\nmi alınacak ya da\nprematüre\n(erken)\nbir doğum mu söz konusu? Ya da ortaya bir\nhilkat garibesi\nmi çıkacak?\nBunların her birisi de mümkün.\nAma biz her duruma hazır olmalıyız, Müslümanlar olarak.\nBu hazırlık, her şeyden önce, kafalarda ve gönüllerde, Müslümanların tek bir millet, tek bir ümmet olarak birlikte olması ve kendi coğrafyalarımızda, dünyamızı kendi inanç ölçülerimize göre kurmak gibi temel ölçüleri gözönünde bulundurmazsa, varılacak nokta, herhalde 100 yıl öncekinden daha zor ve acı olacaktır.\nBu yönde kararlar alınması elbette çok çetin olacaktır. Çünkü ateş menzili içindeyiz ve alevler içindeki kimselerin sağlıklı kararlar alması zordur. Ama asıl hayatî kararlar da ancak böylesi çetin zamanlarda, ateşle denenerek alınan kararlardır.\n***\n‘\nGörelim, meşime-i şeb’den\n(gecenin karnından)\ngün doğmadan, neler doğacak\n!\n’",
  "crawled_at": "2025-06-02T10:26:33.995943"
}