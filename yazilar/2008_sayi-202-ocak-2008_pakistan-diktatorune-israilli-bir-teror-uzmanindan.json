{
  "id": "61c5562e-4e17-4722-93b5-e05b14ad2efd",
  "title": "Pakistan Diktatörüne İsrailli Bir Terör Uzmanından Tavsiyeler",
  "author": "Haksöz",
  "year": "2008",
  "issue": "Sayı: 202 - Ocak 2008",
  "url": "https://www.haksozhaber.net/okul/pakistan-diktatorune-israilli-bir-teror-uzmanindan-tavsiyeler-5423yy.htm",
  "content": "\"ATATÜRK'Ü MODEL SEÇ; İSLAMCILIK TEHDİDİNDEN HEM SEN HEM DE DÜNYA KURTULSUN!\"\nIsaac Kfir \"The Crisis of Pakistan: A Dangerously Weak State (Pakistan'ın Krizi: Had Safhada Zayıf Bir Ülke) adlı makalesinde Pakistan devletinin karşı karşıya olduğu kriz kaynaklarına dikkat çekiyor. İslamcılık, kabilecilik, etnik milliyetçilik ve yarım yamalak laiklik şeklinde tanımladığı bu oluşumların Pakistan'ın devlet yapısını iyiden iyiye zayıflattığını söyleyen Kfir, güçlü yapısal reformlara gitmemesi durumunda Pakistan'ın bölgesel ve küresel istikrarsızlıkla boğuşmayı sürdüreceğini öne sürüyor. İsrail'de (Herzliya) bulunan Terörizmle Mücadele Enstitüsü'nün uzmanlarından olan Isaac Kfir'in\nMiddle East Review\nadlı derginin Eylül 2007 tarihli sayısında yayınlanan uzun makalesinin son paragrafını iktibas ediyoruz:\n\"…Pakistan'ın istikrarlı bir geleceğe kavuşması Müşerref'in üniformasını çıkarıp sivilleşmesine bağlı. Bu pratikte sivil siyasetçilerle uzlaşmayı ve Pakistan güvenlik güçlerinin rastgele tutuklamalar, insan kaybetmeler ve yargısız infazlar türünden aşırılıklarının sona ermesini gerektiriyor. Son tahlilde Müşerref ordu üzerindeki nüfuzunu kullanarak tüm silahlı güçlerin siyasetin dışında kalmasını sağlamak durumunda. Ordu yirmi birinci yüzyılda Pakistan siyasi sistemini belirlemekten artık vazgeçmek zorunda olduğunu kavramalı. Ancak bu şekilde Pakistanlı siyasilerin askeri müdahale korkusu olmaksızın faaliyetlerini sürdürmesi ve aynı zamanda da asıl güçlerini ordudan alan İslamcıların zayıflaması mümkün olabilecek. Pakistan'a ve tarihine bakıldığında ülkenin aşırı bir şekilde zayıf olduğu çünkü bir yandan büyük bir sefaletle boğuştuğu ve bir yandan da dini, etnik, kültürel ve kuşak çatışmalarıyla yıprandığı net biçimde görülmekte. Müşerref'in ya da onun halefi olacak kişinin tüm bu sorunlarla yüzleşmesi kaçınılmaz. Bunu sağlamanın en iyi yolu ise Pakistan'ın ekonomik büyümesini ve demokrasinin gelişimini sağlamaktan ve Hindistan işgali korkusunu terk etmekten geçiyor. Türkiye'de eğitim görmüş bir kişi olarak Müşerref, kendisine Müslüman bir ülkede ekonomik ve sosyal kalkınmayı geliştirirken laikliği öne çıkartan Kemal Atatürk'ü rehber seçmeli. Müşerref Atatürk'ü model alarak hem Pakistan'ı kurtarabilir, hem de dünyanın İslamcılık musibetinden korunmasına katkıda bulunabilir.\"",
  "crawled_at": "2025-06-02T10:26:33.995943"
}