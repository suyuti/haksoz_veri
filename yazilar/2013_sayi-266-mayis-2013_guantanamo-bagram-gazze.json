{
  "id": "3776504b-e45a-489c-b8b9-d155f8ef7175",
  "title": "Guantanamo Bagram Gazze",
  "author": "Bünyamin Doğruer",
  "year": "2013",
  "issue": "Sayı: 266 - Mayıs 2013",
  "url": "https://www.haksozhaber.net/okul/guantanamo-bagram-gazze-6816yy.htm",
  "content": "Şimdi mazlumların feryadını paylaşıyoruz\nYüreğimizi yakan\nKuşatması altında emperyalizmin\nZulme uğramış kardeşlerim\nTuruncu giysiler içinde elleri ayakları zincirli\nNasıl geldik bu hale nasıl\nÖnce parça parça edildik bölündük\nSonra bakışlar kör edildi\nZihinler sömürgeleştirildi\nAlt üst oldu her şey\nBaşladı yenilgiler tarihi\nBagram duvarlarına bir koyu isyan çizdim\nEn öfke dolu yüreğine o yiğitlerin\nGözlerinden gökyüzü kadar mavi özgürlüğü sürdüren\nİnsan hakları denen büyük şirketlerin sözlerini\nHer bir söylemi binlerce ölüm getiren\nO sömürgeci martavallarını toplama kamplarını\nToprağa düşen her damla Müslüman kanını\nDireniş bilincime yerleştirip\nAlınmamış intikamlara sakladım çelikten öfkemi\nElbet bir gün yaracağız tüm kuşatmaları\nŞafak sökecek yıkılacak bu zulüm duvarları\nO günler uzak değil açacak kar filizleri\nMutlak bir inançla taşacak iman ırmakları\nVe esecek özgürlük rüzgârları\nÖrselenmiş güller gürül gürül açacak\nIrmakların hüzün şarkısı yankılanır\nGuantanamo’dan Gazze’den Bagram’dan\nZulme gömülmüş insanlık adına\nKulak ver parmaklıklar arkasında\nDirenen ve düş gören feryatlara\nEy Amerika seni tanıyoruz\nİnsan hakları söylemi\nSenin katliamlarına soykırımlarına bir maskedir\nBiliyoruz şeytansı şövalyeliğini\nAma şunu bil ki\nBizim bir damarımız Bedir\nBir damarımız Hayber’dir\nBir damarımız Kudüs’tür Mekke’dir\nÇelikten kollarımız bükülmez\nDağlar üşür de yiğitlerimiz üşümez\nSevdamızın adı cennet\nRabbimizden başkasına boynumuz eğilmez",
  "crawled_at": "2025-06-02T10:26:33.995943"
}