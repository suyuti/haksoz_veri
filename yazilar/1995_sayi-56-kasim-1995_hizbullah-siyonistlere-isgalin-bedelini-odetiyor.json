{
  "id": "249d2f6e-59bb-4efd-9ce8-9f9f790cf526",
  "title": "Hizbullah, Siyonistlere işgalin bedelini ödetiyor",
  "author": "Haksöz",
  "year": "1995",
  "issue": "Sayı: 56 - Kasım 1995",
  "url": "https://www.haksozhaber.net/okul/hizbullah-siyonistlere-isgalin-bedelini-odetiyor-1112yy.htm",
  "content": "İsrail'in sözde güvenlik bölgesi olarak adlandırdığı Güney Lübnan'da Siyonist hedeflere karşı gerçekleştirilen Hizbullah eylemlerinde dokuz askerin ölmesi İsrail'i derinden sarstı. 12 Ekim'de üç askerin ölümüyle sonuçlanan sarsıntı henüz devam etmekteyken, 15 Ekim'de iki İsrail zırhlı personel taşıyıcısına karşı Hizbullah tarafından gerçekleştirilen bombalı eylemlerde altı askerin ölümü ve birçoğunun da yaralanması İsrail'i çılgına çevirdi.\nKarşı saldırıya geçen Siyonistlerin üç sivili öldürmeleri ve Güney Lübnanlı köylüleri kuzeye, Beyrut'a göçe zorlamaları mücahidlerin eylemleri karşısında içine düştükleri çaresizliklerini ortaya koyuyor. 16 Ekim tarihine tekabül eden geleneksel yahudi bayramı kutlamalarının iptal edilmesi, kabinenin 17 Ekim'de olağanüstü bir toplantı yapması ve İlk önlem olarak bölgede görev yapmakta olan Siyonist komuta kademesinde değişikliklere gidilmesi gibi gelişmeler, Siyonist yönetimin geçirdiği sarsıntının boyutları hakkında önemli ipuçları vermektedir.",
  "crawled_at": "2025-06-02T10:26:33.995943"
}