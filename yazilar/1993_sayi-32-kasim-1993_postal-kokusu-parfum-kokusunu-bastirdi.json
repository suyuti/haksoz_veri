{
  "id": "00e443dd-df89-48a4-a3f3-6c4067ce455c",
  "title": "Postal Kokusu Parfüm Kokusunu Bastırdı!..",
  "author": "Haksöz",
  "year": "1993",
  "issue": "Sayı: 32 - Kasım 1993",
  "url": "https://www.haksozhaber.net/okul/postal-kokusu-parfum-kokusunu-bastirdi-520yy.htm",
  "content": "RP IV. Olağan Kongresi'nde Genel Başkan Erbakan'ın yanına Korkut Özal, Ali Coşkun, Cemil Çiçek, Abdulkadir Aksu gibi Özalist isimleri alarak değişme ve gelişme adına şov yapacağı bekleniyordu. Ancak bu tür gelişmelerin RP'nin ideolojik kimliğini eriteceğini savunanlar, rahatsızlıklarını dile getiriyorlardı. Bu arada dünkü liberallerin, kitleleşme adına sorgusuz sualsiz parti saflarının önüne davet edilmesinden rahatsız olan Abdurrahman Dilipak, Vakit gazetesindeki yazılarında partiye ulaşan parfüm kokularından bahsedip yakınmaya başladı. Parfüm kokusu liberalleşmenin simgesiydi. Ne var ki, kongreye kadar ismi gündem tutan Özal artıklarıyla gerekli mutabakat sağlanamadı. Ancak RP IV. Olağan Kongresi'nde 6 general ve 28 albayın RP'ye geçtiği açıklandığı an, kongre salonunu daha da kötü bir koku sardı: Postal kokusu!.. Bu koku askeri darbelerin, ABD severliğin, laik Atatürkçü çizginin, kontrgerilla ilişkilerinin tüm izlerini taşıyordu.",
  "crawled_at": "2025-06-02T10:26:33.995943"
}