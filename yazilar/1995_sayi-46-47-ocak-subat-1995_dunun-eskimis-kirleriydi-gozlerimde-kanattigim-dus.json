{
  "id": "c6d98bb2-a09f-4108-9927-bb7ffcddc709",
  "title": "Dünün Eskimiş Kirleriydi Gözlerimde Kanattığım Düşler",
  "author": "Tuncay Şen",
  "year": "1995",
  "issue": "Sayı: 46/47 - Ocak/Şubat 1995",
  "url": "https://www.haksozhaber.net/okul/dunun-eskimis-kirleriydi-gozlerimde-kanattigim-dusler-818yy.htm",
  "content": "Kendimden uzak yılların\nUtançlığıyla uyandım bir sabah\nBeynim çakırkeyf\ndüşüncelerim dumura uğramış...\nyüzümde,\nhırçın dalgaları eriten kulaçlarla\nyüzdüğümüz denizin çirkefliği\nboğazımda,\nütopyaya attığımız sloganların açtığı yaranın sancısı\ngeçmemiş henüz...\nçıplak, yalnız ve çürümüş bedenimin\naynaları kirleten görüntüsünden iğrendim artık\nve fecr-i sadığın bakire ağartısında yıkanıp\nLa kılıcının bitmez dövüşkenliğiyle silkindim...\nSilkindikçe birer birer döküldü\nyanılgılarla tükettiğim ömrün ağırlığı\nyüreğim,\nilk nefesimi çekerken ağladığım gün gibi atarken\nyürüdüm aydınlığa\nardında fırtınalar estiren bir dünya bırakarak.",
  "crawled_at": "2025-06-02T10:26:33.995943"
}