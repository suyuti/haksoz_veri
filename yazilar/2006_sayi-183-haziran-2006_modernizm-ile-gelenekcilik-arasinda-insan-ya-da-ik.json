{
  "id": "0fd3512c-a64a-4f22-80b3-2d684e7665e7",
  "title": "Modernizm ile Gelenekçilik Arasında İnsan Ya da İki Cehennemi Yaşamak -2",
  "author": "Ramazan Yazçiçek",
  "year": "2006",
  "issue": "Sayı: 183 - Haziran 2006",
  "url": "https://www.haksozhaber.net/okul/modernizm-ile-gelenekcilik-arasinda-insan-ya-da-iki-cehennemi-yasamak-2-4720yy.htm",
  "content": "Gelenek/ Gelenekçilik (Tradition/Traditionalism)\nTürkçe'de sürmek anlamına gelen bir kelimeden türetilen gelenek,\nOsmanlıcadaki an'ane'nin bir çevirisidir ve insanların nesiller boyunca\nbirbirlerinden aktara geldikleri şeyler, demektir. Bu tanım sosyolojideki\ntöre veya örfü karşılamaktadır. Buna göre gelenek, katı veya yumuşak yaptırımları olan, bir şey yaparken belli yolları izleme imkanı veren, do­layısıyla da daha önce ortaya konmuş şeyleri devam ettirmeyi esas alan\nkültür kalıplarıdır. Ancak gelenek, birbirine zıt anlamlarda kullanılabil­mekledir. (\nAydın, 2004: 50)\nGuénonyen ekolü de diyebileceğimiz akımın [gelenekçilik] kullanımı bağlamında \"gelenek\" [\ntradition\n], kelimenin tam anlamıyla medeniyeti\nvahye bağlayan zincir olarak görülür. Onlara\ngöre gelenek, medeniyeti medeniyet yapan\n; tüm özgül nitelikleri kapsayan, geçmişten tevarüs edilen ve dinî olarak tavsif edilebilecek olanlar da dâhil bir medeniyeti meydana getiren tüm ayırıcı nitelikleri kapsar. Bu anlamıyla gelenek, tarihin ürünü olmayıp tarihi yapan bir girişim olarak görülmektedir. (Nortbourne, 1995: 37, 14) Gelenekselcilerin, geleneği hemen her tanımlamalarından sonra vurgulama gereği duydukları bir nokta da geleneğin ne olmadığıdır. Buna göre de\ngelenek\n,\nâdet\nve\nstil\nkarşılığı\ndeğildir ve bu kullanım kabul edilmemektedir\n. (Nortbourne, 1995: 14) Bu anlamıyla gelenekçilere göre gelenek; âdet, alışkanlık, düşünce ve\nmotiflerin bir kuşaktan bir diğerine\nkendiliğinden geçişi, çocukça ve çağdışı bir mitoloji\ndeğildir.\nGelenek kaba tanımıyla kutsal/aşkın\nolandır.\nTalep dine, özelde İslâm'a ve onun da tasavvufî; hususan batinî yorumunadır.\nGelenekselci akım ya da gelenek ekolü\nher ne kadar tarihsel planda belli kaynaklardan köken alarak önemli ölçüde onların izini sürüyor görünse de esas itibariyle 20. yüzyılın\nbaşlarında doğmuş bir ekol. Gelenekselci\n[\ntraditionalist\n] ekolün başını Batılı Fransız\nmütefekkir\nRéné Guénon\n(1886-1951, Abdulvahid\nYahya),\nFrithjof Schuon\n(İsa Nureddin el-Alevî el-Meryemî) çekiyor. Yine Hintli sanat tarihçisi Ananda\nK. Coomaraswamy\nbu ekolde önemli bir isim.\nSeyid Hüseyin Nasır\n,\nMartin Lings\n(1909-2005, Şeyh Ebû Bekir Sirâceddin),\nL.\nNortbourne\nda bu alanda sayılabilecek gelenek ekolünün önemli öncüleridir. (Koltaş, 2003: 26-29; Hakan, 1991: 80)\n\"Geleneğin en önemli işlevi, doğal bir\nduruma işaret etmekten çok modernin kendini tanımlamada kullandığı bir \"öteki\" olmasıdır...\nGeleneğin her türlü işlevinin ötesinde yerine getirdiği en önemli görev, her halde bir modernlik karşıtı olarak yerini alması ve modernliğin kendini tanımlamasına imkan vermesidir. Buna göre geleneksel olan modern olmayandır. Kabaca gelenek modern olmayandır... Modern olanın kendini tanımlamada kullandığı ve büyük çapta\nkendisi tarafından üretilmiş bir ötekidir. Buna göre modernite, geleneksel olmayandır; geleneksel\nde modern olmayandır.\" (Aydın, 2004: 50, 52, 54) Öncelikle şunun tespitinde fayda var: şu anda eleştirel olarak yaklaştığımız \"gelenek\" modern döneme ait bir problemdir.\nGelenekçilerde zahir-batın ayrımı temel bir\nkriterdir. Guénon; İslâm'da geleneğin, zahirî\n[\next\nérieur/egzoterik\n]\nve batıni [\nintérieur/esoterik\n]\nolarak çift anlamlı olduğunu belirtir. İslam'ın\nherkesin seviyesine uygun, şeriata yönelik yanını zahir; asıl derin anlamını oluşturan ve sadece seçkinlerin anlayabileceği, ona ulaşmasını bilen\nkimselere özgü bir öğreti olarak tasavvufa\nve metafiziğe ilişkin yanını ise batıni yönünün oluşturduğunu söyler. (Guénon, 1989: 7, 29, 39)\n\"Gelenekçilik, bir bakıma geleneğin ideolojileştirilmiş şeklidir ve pek çok olumsuzluğu beraberinde taşır. (Bu), kutsallıklara ve milliyetçilik gibi hamasiliklere dayanır; şekilcidir ve ne\nbaşlangıçta açık kuralları ne de sonuçta net\ndeğerlendirmeleri vardır. Gelenek insanlar için değil insanlar gelenek için vardır...\nGelenekçilik, bizzat gelenek savunuculuğu\ndemektir... Buna karşılık gelenekselcilik, geleneği bütünüyle önemsiz görmemekte ama zamanla ortaya çıkmış olan ve görevini tamamladığı oranda ortadan kalkan (veya kalkması gereken) bir olgu olarak ele almaktadır. Etimolojik anlamları farklı olmakla birlikte gelenekselcilik ve tarihselcilik bir yerde buluşurlar ve geleneğin tarihsel olduğunda anlaşırlar.\" (Aydın, 2004: 57-58)\n\"\nBatı'da din, başından beri bir gelenek\n(tradition, kurtuluş yolu) olarak anlaşıldığı için\ngelenek dinin yerini almış, kutsal kitap dâhil\nher dini şey bir gelenek olarak var olmuş, dinin kendine has bir otantikliğinin de anlamı\nolmamıştır. Bunun için de modernizmin karşısında dini savunan fundamentalizm onu bir gelenek olarak savunmuş, dine karşı çıkanlar da genelde bir geleneğe karşı çıkmışlardır...\nİslâm'da \"ed-din\"in gelenekle ilgileri bulunsa bile\ntradition\nanlamını taşımamaktadır. Onun\niçindir ki İslâm bir gelenek değildir; yine bundan dolayı geleneğin erozyonu İslâm'ı doğrudan etkilememektedir... Günümüzde gelenek, kısaca bütün bir tarihsel birikimi, özellikle modern dışı her türlü oluşumu ifade eder. Böylesi bir oluşum ise ne bütünüyle olumlu ne de olumsuzdur. Çünkü kabaca belirtmek gerekirse\ntevhidi bir çizginin verileri de paganizmin kabulleri de bu birikimin içinde yer almaktadır...\nBundan dolayı İslâm, geleneğin doğasına değil, meşru kurucu değerini yitirmiş, belli konjonktürel şartlarda oluşmuş biçimsel bir geleneğe (bir başka\ndeğişle gelenekçiliğe) karşıdır. Bu noktada\nİslâm-gelenek ilişkisi çerçevesinde birbirinden\nfarklı iki oluşumdan söz edilebilir. İlki İslâmî gelenek veya\nİslâm geleneği\nolarak tarif edilebilirken, ikincisi\ngeleneksel İslâm\nveya\ngelenek\nİslâm'ı\nolarak ele alınmalıdır... İslâmî gelenek insanlığın başından beri vardır. Bu bir tevhid\nçizgisidir. İbrahimî yoldur... Buna karşılık geleneksel İslâm (veya gelenek İslâm'ı) İslâm üzerinden oluşmuş geleneksel bir yapıdır.\" (Aydın, 2004: 60-63) Aslında geleneksel İslâm ve modern İslâm tanımlamaları birer modern olgulardır\n/\ntanımlamalardır ve bizce de ed-Din anlamında\nİslâm'ı karşılamamaktadırlar. Farklı bir\nifadelendirmeyle de şunu söyleyebiliriz\n: İslâm geleneğini, maruf, örf kavramları karşılarken geleneksel İslâm'a, atalar yolu yakın düşmektedir\n.\nGelenekçilerin, dini, şeyler arasında bir şey, tarihin bir ürünü; ilkel insanın tabii hadiseler karşısında duyduğu psiko-sosyal korkudan neşet etmiş olarak görmemeleri; kuşkusuz her şeyi maddeye indirgemiş modern rasyonaliteye kıyasla metafizik karakterli önemli bir kabuldür.\nGelenekçilerin vahyi parçalı değil bir bütün\nolarak kabul etmeleri (Nortbourne, 1995: 14) de yine İslâm'ın bütüncül özelliğini karşılayan ve fakat geleneği de total olarak \"dini olarak tavsif edilebilecek olanlar da dahil bir medeniyetin tüm ayırıcı nitelikleri\" (Nortbourne, 1995: 14) olarak görüp meşrulaştırmaları ise kuşkusuz İslâm'ın ayıklayıcı ve reddedici özelliği ile tam karşı karşıya olan bir kabuldür. Zira İslâm; her metafizik, tabiatüstü, mistik duruşu ayıklayıcı ve de terbiye edici bir müdahaledir. Keza bir anlamıyla dinsizlik dahi bir dindir ve medeniyetin ayırıcı özelliğidir. Bu, ferdin ve zümrenin doğru kabul ettiği veya davranışlarını onunla tanzim ettiği bir şey ise -Komünizm gibi- (Nortbourne, 1995: 11) reddin gerekçesi olduğu gibi, metafizik\nreferanslı her telakkinin de bir din olması sebebiyle mutlak doğrunun/doğru dinin\nçok uzağına düştüğünü görürüz. Bu bağlamda\ngelenekçilerin \"bütün dinler nihai olarak tevhid\ndoktrinini esas almışlardır.\" (Nasr, 1996: 40)\ntarzındaki anlayışı, İslâm'ın peygamber gönderme esprisine aykırı ve bozulmayı aslına rücû ettirmek için geldiği tespitine de ters düşer\n. Çünkü aktarılagelenler\nhak din\ndeğil dine rağmen oluşan\nşirk dinleri, pagan tortularıdır.\nİslâm, bir dindir ancak her din İslâm değildir.\nKeza Allah nezdinde tek hak din İslâm'dır\n. (Kur'an 5/3, 5) Nitekim bütün peygamberler ile gelen mesaj; minyatürize edilerek içi boşaltılan, şirkle harmanlanan kültür dinlerini yeniden İslâmîleştirmeye davettir.\nGelenekçilerin bir dinin mükemmellik ve biricikliğinin sadece müntesipleri için doğru bir anlam ifade ettiğini yaygın piramit örneğinde sunumları bir duruş belirleyen herhangi bir dinin mümininden öte laik dinler tarihçilerinin yorumuna benziyor. Zirveye götüren yolların dağın eteğinden zirveye yaklaştıkça yakınlaşmaları (Nortbourne, 1995: 12) herkesin bulunduğu noktada hakikat üzerinde olmasından öte belki asıl anlamıyla dinin kaynağının aynı olduğunu gösterir ki, doğru olan da budur. Bulunulan her bir noktanın dine nispetlikle meşruluğu fikri ise her bir putperestliğe meşruiyet tanıyan çoğulcu bir duruşa meylediştir. Nitekim peygamberlerin tekrarla gönderilmesi hep bozulmaya yönelik olmuştur. Zira her dinin aşkın bir gerçekliğe sahip olduğu savı, meşruiyet talebine dönüşünce vahiy inancını, mutlak imanı zayi edici olur.\nMartin Lings dünyanın hiçbir vakit bugün\nolduğu kadar sözde-dinlerle ve sapıklıklarla\ndolu olmadığını ve bütün bu \"din\" denilen şeylerin arasında gerçek \"\ndin\n\"i bulup çıkarmanın da daha bir kolaylaştığının görüldüğünü söylemektedir. Gerçek dinin\nne/hangisi\nolduğu sorusuna ise pluralist bir yaklaşımla cevap vermektedir. Lings, buna, insanlar arasındaki\nmanevî farklılıklara izin veren \"mistisizm\" ya da \"Batınîlik\"tir diyerek genel çözüm önerisi sunmaktadır\n. (Lings, 1980: 84-87)\nGelenekçiler Kur'anî kabulün çok uzağına\ndüşerek teslis [üçleme]i, ilâhî bir tashih olarak\ngörmemekte hatta tevhidin bir yansıması, aslî tevhide bir dönüş olarak\ndeğerlendirmektedirler. (Nasr, 1996: 43) Üçlemenin, \"asli tevhide\n\"\ndönüş olarak düşünülmesi akla \"asli tevhidin\"\n\"\nher şeyin Allah\" olduğu yönündeki vahdet-i\nvücutçu telakkiyi getiriyor. Oysaki Rabbimiz\n,\n\"Andolsun ki 'Allah, kesinlikle Meryem oğlu Mesih'tir.' diyenler kâfir olmuşlardır...\n'Biliniz ki kim Allah'a ortak koşarsa muhakkak Allah ona cenneti haram kılar; artık onun yeri ateştir ve zalimler için yardımcılar yoktur.' demişti. Andolsun '\nAllah, üçün üçüncüsüdür' diyenler de kâfir olmuşlardır\n.\"\n(Kur'an 5/72-73) diye buyurmaktadır\n.\nÇoğulcu paradigma mimarlarından John\nHick'e göre; Yahudîlik, Hristiyanlık, İslâm, Hinduizm\nve Budizm gibi büyük dünya dinleri,\nNihaî Aşkın Varlık\n'ın farklı yollarını temsil eden oluşumlardır. Bu dinsel geleneklerden hiçbiri de\nmutlak doğruyu ihtiva etmezler. (Bkz.: Hick,\n2002) Bu yaklaşımlarıyla onlar, profan sistemler karşısında dahi tam bir teslimiyetçi duruşa sevk olmuş tasvip hatta tasdik edici bir tevile sürüklenmişlerdir. Ancak gelenekçilerin bu müsamahayı tevhidî vurguları ön plana çıkaran, zulme karşı mücadeleyi esas alan Müslümanlara karşı göstermedikleri de bir vakıadır.\nMistisizm\nya da\nBatınîlik\n,\ninançlar arasındaki farklılığa izin verdiği gibi bunu mümkün hatta\ngerekli görür. Hatta normatif bir karakte\nr taşıyan dinlere mukabil\nbat\nınî\nve\nmistik\nyollar\nın, öz\n, asıl olması gerekeni temsil ettiği savunulur\n.\nMistisizm, derinliğine bir kavrayış olarak görülür.\nAnlayış yetersizliğinden ötürü reddedilenlerin ancak mistik algılayışla benimsenebileceğine\ninanılır. Bu anlamda Martin Lings şunları söylemektedir: \"Dinler dış veya zahiri yönleriyle bir\nçemberin üstündeki değişik noktalara, batınî\nveya mistik yollarıyla da bu noktaları -İlâhî Hakikat'i temsil eden- merkeze bağlayan yarıçaplara benzetilebilirler. Bu imge zahiriliği mistisizmin zorunlu başlangıç noktası olarak almakta\nve aynı zamanda -değişik\nzahirî görüşler birbirlerinden nispeten uzak olsalar bile- bütün mistisizmlerin gittikçe birbirlerine yaklaştıklarını ve sonunda aynı noktada birleşerek özdeşleştiklerini göstermektedir.\" (Lings, 1980: 87, 88)\nİslâm'a göre hak-batıl açısından ayıklanmamış\nmiras şirkle malûl\natalar yolu\ndur\n. \"Hayır! 'Sadece, biz babalarımızı bir din üzerinde bulduk, biz de onların izinden gidiyoruz'\n...\" (Kur'an 43: 22),\n\"Onlara (müşriklere): Allah'ın indirdiğine uyun, denildiği zaman onlar, \"Hayır! Biz atalarımızı üzerinde bulduğumuz yola uyarız\"\ndediler.\nYa ataları bir şey anlamamış, doğruyu da bulamamış idiyseler?\"\n(Kur'an 2: 170)\nBu; mitoloji,\nefsane dahası Kur'an'ın ifadesiyle \"atalar yolu\"dur. P\nrofan yönelimin siyasal ve toplumsal tezahürü diyebileceğimiz modernizm de geçmişin mirasını atalardan devir almanın sadakatiyle geleceğe sunma kadirşinaslığı gösteren idealist, metafizik kaynaklı gelenek de esas itibariyle vahye\nmuhaliftirler. İslâm bunlara eklemlenmeyi kabul etmediği gibi modern ve gelenek yaklaşımları kaynak, amaç ve yöntem açısından da farklı duruşlar olarak görür. Haliyle zıt kutup gibi duran yaklaşımlar, İslâm karşısında aynıdırlar. Zira İslâm, sapmaların ortası değildir; vahiyle bildirilmiş emir ve yasaklara ittiba anlamında\ndenge\ndir. Dolayısıyla bu yönelimler İslâm'ın uzağına düşen sapmalardır. Gelenekten moderniteye devam eden serüven, evvelemirde İslâm'ın tecdidî müdahalesine muhatap olmuştur. Aydınlanma ile başlayan pozitivist yaklaşımın karşısına ataların mirasını devir alan gelenek oturtulabilir.\nAncak bu; metafizik, ayıklanmamış her şeyi bünyesinde toplayan, tarihin süzülmüş erdeminden öte müsriflerin atıklarını da içinde barındıran\ntarihin çöplüğüdür bizce. Buna bir anlamda tarihi miras putçuluğu da diyebiliriz. Dolayısıyla bunlar, insanlığın sorunlarına karşın\nçağı şekillendirme açısından çözümsüzdürler. Çözümsüzdürler, çünkü Kur'an, Allah tanımaz düşünceyi reddettiği gibi şirkle malûl, bidat\nve hurafeleri; insanların, kendilerini üzerinde\nbuldukları \"atalar yolu\"nu da reddeder. İhyaya muhtaç sapmalar yığınını \"korunması gerekli kadim miras\" gibi sunmak, İslâmî hiçbir değeri\nolmayan tarihin çöplüğüne davettir. İslâm, tarih boyunca yoğunluklu mücadelesini hakkın tahrif edilmesine yönelik vermiştir. Keza peygamberler hep bu gri, bulanık alanın netleşmesi yani şirkle mücadele için gönderilmişlerdir.\nTecdidin gayesi de üzerinde bulunulan yolun ilâhî murada muhalif olanlarını ayıklamaktır. Sözün\nözü İslâm, aklın putlaştırılmasını, insanın kutsal kılınmasını reddettiği gibi\nhissin hâkimiyetini, uçları açık\nruhçu yaklaşımları ve de \"\natalar yolu\"\nnu da reddetmiştir\n.\nTasavvuf terminolojisine konu\nolan hemen her kelime sır/tılsım yani gizem estirir. Bunlar, şeriata muhalif veya örtüşük olsun fark etmez; sembolik bir adlandırma\nveya \"şifre\" ad inancı, batınî yoruma veri olarak yeterlidir. Örneğin sûfi kelimesiyle 'el-hikmet ül-ilahiyye'nin harflerinin sayısal değer toplamının aynı olduğunun söylenmesi; gerçek sûfinin de İlahi hikmete sahip olan, bir başka deyişle \"el-arif billah\" yani her şeyi Allah vasıtasıyla bilen olduğu inancı ortaya konulur. Cefr (cifir)le varılan bu sonuca olan güven; sûfiliğin İslâm'ın özüne ilişkin bir parça olduğu; bunsuz İslâm öğretisinin ana ilkeleri konusunda bile eksik kalacağı vurgulanır. Bunu anlamak için de Kur'an'ın asıl özünü teşkil eden 'hakikatler'in anlaşılıp\nyorumlanması gerektiği; bu yorumu yaparken de sadece zahir bilgilerinin din, mantık ve dille ilgili yöntemleriyle hareket edilmemesi gerektiği, iç anlama nüfûzla biçimler dünyasını aşmaya çalışmanın herkesin yetebileceği bir iş olmadığı, seçkinlerin işi olduğu gibi her isteyenin de bu bilgiye ulaşamayacağı söylenmektedir\n(\nGuénon, 1989: 31-33). Tasavvuf kelimesinin\nmetafizik anlamının da tamı tamına \"ilâhî hikmet\" olduğu sayısal simgecilikle (el-cefr) ispata çalışılırken (Nasr, 1996: 165) bunun ardı arkası gelmez. Gelenekçiler/mutasavvıflar tarafından gayba taalluk eden hemen bütün konulara varıncaya kadar cüretkâr çıkışlarla cefrî hesaplamalar yapılır.\nTasavvufun ilk mimarları kabul edilenler tarafından dahi bu öğretiye \"Hakikisi mi?\" \"Sahtesi mi?\" diye şerh düşme ihtiyacı hissedilmiştir (Guénon, 1989: 8; Nasr, 1996: 156). Bu şerhlere sebep, tasavvufa kaynaklık eden batınî\nyorumlardır. Burada İslâm mutasavvıfları tarafından her ne kadar \"Hakiki oluşun kıstası zahirî olana uyandır.\" deme çabası gösterilmişse de bunun\nzahir ve batın olarak ayrılmaz olduğu, nitekim bunun Uzak Doğu'da Konfüçyüsçülük ve Taoculuk; Yahudilikte kabala, İslâm'da ise tasavvuf olduğu da -adeta itirafla-\nbelirtilmektedir. (Nortbourne, 1995: 18) Hristiyanlık ve Budizm'de\nise bu ikisi arasında gerçek bir ayrım olmamakla birlikte pratikte batınî yönün mütehassısların özellikle de keşişlerin salahiyetinde olduğu bildirilmektedir. Bilinmeyene karşı duyulan modern nefret, gelenekte\nise şüphenin\nyerine batınî olan her şeyin dinin aslı olarak kabul edilmesi (Nortbourne, 1995: 18), ifrat karşısında tefritin bariz örneğidir. Bu mantıkla, önemli olanın iç tutarlılık olduğu; Hinduizm'in bir Hristiyan'a çok-tanrıcılık olarak görünen geleneğinin iç\ntutarlılığını dışarıdan görmenin kolay olmadığı\n(Nortbourne, 1995: 32) belirtilmektedir.\nGelenek ekolü, epistemik dayanağını, poziti\nvist;\ngörgül\n[emprist] ve\nussal\n[rasyonalist\n]\nzeminden almadığı gibi İslâm'ın mutlak bilgi\nkaynağı olarak gördüğü Kur'an vahyini de esas almaz. Bu ekol, metafiziğe dayalı bilgi\nkaynağını hususî terminolojisinde\nbatınî\nyaklaşımla uçları açık olan ilhama ve tevile dayar. Dolayısıyla atalardan devir alınan gelenek mirası içerisinde İslâmî prensiplerin de bulunduğu mozaikte inanç ve rituellere de rastlamak olası hatta kaçınılmazdır. Nitekim bu açıdan bakıldığında hiçbir medeniyet yoktur ki içerisinde başka bir medeniyet hatta alt kültür unsurlarından örneklere rastlanmamış olsun. Zira insan yaratılmasıyla birlikte vahye muhatap olmuş ve her sapmasında da uyarılmıştır. Haliyle\nputperest hatta ateist olanların dahi bir şekilde düşünce zeminlerinde vahyî kırıntıları görmek/\nsezmek olasıdır. Sufizm, her yarıçapın\nçemberden merkeze gelen bir yol olduğu ve\nne kadar âdemoğlu varsa Allah'a giden o kadar yol olduğu inancına yer verir. (Nasr, 1996: 154)\nBu açıdan da bakıldığında, gelenek için\nİslâm'ın \"tekbaşınalık zorunluluğu yoktur\" inancı ön plana çıkar. Bu da bilinen literal anlamıyla\nİslâm\n'a ters bir tanımdır.\nBatınîlik [Gnostisizm], yorum kesinliği sınırlayıcı\nolmayan sembolizme dayanır. Bu, doktrin için zaruri araç olarak görülür ve hakikatin dünyevî bir yansıma olarak değerlendirmesi bu yönteme verdiği önemi göstermektedir. Gelenekçilikte, kuşağımızın zahire önem vermesinin sembollerle düşünme alışkanlığını kaybetmesine sebep olduğu, zahirciliğin hakikati daraltmasına mukabil sembolizmin onu genişletip canlandırdığı; bunu yaparken de hakikatten uzaklaşılmadığına (Nortbourne, 1995: 16) ısrarla vurgu yapılır. Sembolizm o denli yaygın kullanım alanı bulur ki her şeyde bir iç uyum ve bir iç birliği arayışı harflere giydirilen rakamlardan, rakamlara giydirilen anlamlara; şekillere anlam verilmesinden anlamları\nşekillendirmeye dek her şeye uyarlanır. (Nasr, 1996: 112)\nMartin Lings'in, tapınakları, azizlerin mezarlarını, hatta\nhaç\nın geometrik sembollerin diline çevrildiğinde aldığı anlamı tasavvuf penceresinden yorumlayışı da bu merkezdedir. O, her türbenin topluluğa başka bir\nhac\nihtimali kazandırdığını ve buraların ayinlerde, şiirde, resim ve heykellerde methedilme imkânı bulduğunu söyler. (Lings, 1980: 46-47) Bu bağlamda\ncefr ve ebcedin, geleceğe yönelik tarih düşürmenin tevhidin özüne aykırı olduğu; dolayısıyla, cefr ve ebcedin ilâhî metinlerin yorum yöntemi olarak kullanımının, yorumlananın (Kur'an)\nöz\nüne ters olduğu ve nitekim ortaya konulanların\nda bir zandan öteye anlam ifade etmediği için de bilgi değeri taşımadığı ilmî tespittir\n. (Yazçiçek, 2004: 75-114)\nVahyin bildirdiği Allah'ı ve dini inkâr eden\n, salt aklın kabul ettiği bir tanrı anlayışı olan deizmden\n1\nher bir dine yol arayanlar, aslında\nkayıt\nlardan kurtulmak; kendilerince özgür(!) olmak\nistemektedirler. Ancak buradaki \"özgürlük\n\" kuşkusuz esaretten kurtulma olan hürriyet değil bilakis iflah olmaz bir esarete duçar olmadır. Bu inanç üzere olanlar, dinî kayıtlardan\nkurtulmak isterken, \"dini\" kendi hedeflerine\nulaştırıcı olarak da görmektedirler. \"\nDin\nin\" dine rağmen bu tarz politik kullanımına\nteolojik fayda\ndiyebiliriz. Bu, bir yüzüyle pragmatizmdir. Bu tanımlamanın içini dolduran saik, amaç olarak görülene \"her yolu mubah\" kabul etmedir. Esas itibariyle İslâm pragmatik yaklaşımları asla kabul etmez. Keza bu yöntem, beşerî mülahazalar tarafından da (en azından) teoride\npek kabul görmez. Ancak ister kadim isterse modern paradigmalar olsun çoğu kez bu yönteme\nbaşvurmuşlardır. Bunu,\nvahy\ne karşı oldukları halde onun ağzıyla yapmaları ise\nfaydacı\nduruşun da ötesinde büsbütün ahlâkî bir\nsorundur. Modern dönemde dinsel paradigmalar\nbu malullüğü yaşamaktadırlar. Gelenek talepli postmodern paradigmalar da bu zafiyetten uzak değillerdir.\nDinin yükselen değer olması kuşkusuz materyalizm'in iflası açısından önemli ve kayda değerdir. Ancak din, kitlelerin pasifize olmasına, hak ile bulanmış batılın örtülmesine,\ninceltilmiş küresel din formunda bir araç noktasına indirgenecekse bu, İslâm'ın uzağında oluşturulan yeni küresel bir dindir. Müslümanlar açısından anlamlı tek nokta, dinin İslâm olmasıdır. Keza vahyin dışındaki unsurlara referansla temellendirilen her bir din, millî, kültürel ve küresel beklentileri karşılamaya ayarlanmış, sekülarize olmuş tasarımlardır. Modernist ve gelenekçi\ndin aydınlarının aynı söyleme kışkırtılmış gibi\nİslâm hakkında hüküm verme merciî\nolmaya kalkışmaları da söylediklerimizi teyit eder argümanlardır. Bu durum iki çözüme/dayatmaya muhtaç edilen günümüz insanının alternatif arayışını daha bir elzem kılmaktadır.\n\"İki Cehennem\" Dedik O Hâlde?\nBatı toplumlarında aydınlanmayla birlikte pozitivizm, etkisini endüstriyel kapitalizm aracılığıyla dinsel her bir öğeye varıncaya kadar gösterdi. Bu süreçte dine, bireylerinin kendilerini ilâhî amaçlara vakfetmekten uzaklaştırma rolü biçildi. Ancak din, beklenilenin aksine önemini yitirmedi bilakis yükselen değer oldu. (Sarıbay, 2001: 73-83) Küreselleşmeyle birlikte her alanda olduğu gibi dinin de\n'küresel'\nbir işlev görmesi beklendi. Bu bağlamda dinsel çoğulculuk [pluralizm] vs. nev'î paradigmalarla değerlerin kıymetsizleştirilmesi; yerel olanların ortadan kaldırılması -en azından inceltilmesi- zemininde bir\ndin\nhedeflendi. Bununla kendi\ndoğasına ters düşmesine rağmen din, vahiy\nmerkezli olmaktan çıkartılıp rasyonalize edilmek ve hümaniter bir zemin üzerine oturtulmak istendi. Yani akıl ve insan merkezli \"glocal\"\n2\nbir din üretilmek hedeflendi. Nitekim bu ironi ile\ndin\n, sekülarize edilerek modern bir forma sokulmaya çalışıldı.\nDoğu toplumları açısından bu yaklaşım,\nkültürel dokuya ters düştüğü gibi metafizik her\nyönelimi göz ardı etmekteydi. Diğer taraftan\nmodernliğin tıkanması;\ntüketim kültürü\nnün, teknolojinin kısaca modernitenin verdiğinden fazlasını alıp götürmesi (Yazçiçek, 2003), geleneğe olan ilgiyi artırdı. Bununla geçmişten gelen her bir değer farklı bir ifadeyle kadim miras gündeme taşındı, ilgi odağı da olmayı başardı.\nBu yaklaşım ile Müslüman toplumlara ve\nözellikle İslâm'a böyle bir rolün verilmeye kalkışılması abesle iştigalin ötesinde tam bir faciaydı. İslâm düşüncesi açısından tevhîdin öz olduğu düşünülecek olursa bu, insan yaşamında ayrışma değil vahdet; denge/adl zorunluluğu\ntartışılmazını bir kez daha gündeme taşıdı. Zira\ntevhîd,\nbireysel itikadın toplumsal ilişkilere yansımasıdır. Bu bütünlük içerisinde tevhîde\ninanmak ve gerçeklik zemininde yaşanılır kılmak,\nsağlam bir inancın zorunluluğudur. Bu algılayış aslında evvelemirde var olan tecdit ameliyesinin zamansal yeni keşfidir.\nZira İslâm düşüncesi, gelenekle gelen mistik; ruhçu tutumların merkeze alınmasını reddettiği gibi rasyonaliteyi merkeze alan; bütünlüğü çözen ve bireyselleştiren, yaşamı kutsalın müdahalesinden soyutlayarak bir anlamda sekülarizasyona uğratan bir dünya görüşü olarak moderniteyi de reddeder.\nSosyolojik serüvenleri zamansal ve mekânsal\nolarak fark etse de tevhîdin yaşama\nmüdahalesi hep aynı olmuştur. İslâm\nvahye rağmen merkeze alınanlara itibar etmez. Bu, ister kadim dönemlerde olsun ister modern\ntoplumların problematiğine dayalı olarak ortaya\nçıkan sorunlar karşısında olsun böyledir. İslâm her sapmada vahye rücû edişi; tevhîd ve\nümmet bilincini ikame etmek gerektiğini; insan\nyaşamına dair sosyal-siyasal boyutu gündeme taşır. Biz buna,\n\"İslâmî bütüncü yaklaşım\"\ndiyoruz. Zira İslâm'ın sosyal yaşama müdahale talebini\nbütüncü\nözelliğinin gereği görüyoruz.\nKur'an, insan yaşamının tanzimine dair iki\ntür hüküm va'z eder. Bunlardan birincisi hükümler, akaid ve ibadetlerle ilgilidir. Bunlar, dinin ikamesine; kişi ile Allah arasındaki ilişkileri düzenlemeye yönelik olanlardır. İkinci kısım hükümler ise fert-fert ve fert-toplum arasındaki ilişkileri düzenler. Bu nev'î hükümler ile devlet ve toplumun tanzimi amaçlanmaktadır.\nBu kısmın kapsamına ise muamelât, ukûbât, ahval-i şahsiye, idare hukuku ile ilgili hükümler girmektedir. Her iki gurup hükümlerin amacı da insanın dünya ve ahiret saâdetini temin etmeye yöneliktir (Erdoğan, 2000: 30). Teslimiyet ile başlayan bu bütünlük yaşamın her cephesinde gözükür. Keza İslâm'a Kur'an'ın\nbütünlüğünde yaklaşmak amelî değil itikâdî bir zorunluluktur\n.\nKimilerine göre tevhîdi bu boyutuyla gündeme getirmek gereksiz, kimilerine göre zamansız, kimilerine göre de asılsız olabilir. Ancak biz, tevhîdin, Kur'an'ın ana mesajı olduğu\ngibi bütün meselelerin de mihveri olduğuna inanıyoruz. Dolayısıyla o doğru anlaşıldığında her şey doğru anlaşılacak; o yanlış anlaşıldığında\nher şey yanlış anlaşılacaktır. Kur'anî bir bakış, tevhîdi sürekli gündemde tutmayı, her şeyi o mihver etrafında anlama ve yaşama çabasını zorunlu kılmaktadır.\nİtikadı doğru bir şekilde bilip inanmanın yolu vahyi yani Kur'an'ı doğru anlamak ve aidiyeti doğru gerçekleştirmekten geçer. Bir örnek olarak Ümmü Eymen (r)'ı verebiliriz. O, Peygamberimiz (s)'i elinde büyütmüş ve terbiye etmiş, aslen Habeşli bir hanım sahabedir. Peygamberimiz onun için,\n\"Ümmü Eymen, annemden sonra benim annemdir.\"\n(Müslim, 1979: 10/327) diyordu. O, Kur'ân-ı Kerîm'de ismi\nzikredilen yegâne sahabe olan Zeyd b. Hârise'nin\nhanımıdır. Yani Üsâme b. Zeyd'in annesidir. Üsâme, son derece siyah olan anasından\nötürü cahiliye ehli tarafından kınanırdı.\nPeygamberimize dadılık, Peygamber tarafından İslâm ordularına on sekiz yirmi yaşlarında komutan olarak atanan Üsâme'ye analık etmiş münevver bir hanımdır Ümmü Eymen. Üsâme'nin\nkomutanlığına ta'n edenlere Resulullah (s) ayağa kalkarak şöyle buyuruyordu:\n\"Siz onun kumandanlığına dil uzatıyorsanız, ondan evvel babasının kumandanlığına da dil uzatmıştınız. Allah'a yemin olsun ki o, bu işe lâyıktı. Allah'a yemin olsunki benim için insanların en sevimlisi idi. Allah'a yemin olsun ki bu da kumandanlığa lâyıktır. -\nUsâme b. Zeyd'i kastediyor\n- Allah'a yemin olsun ki, ondan sonra gerçekten (\nbu da\n)\nbenim için insanların en sevimlisi olmuştur\n.\"\n(Müslim, 1979: 10/281; 8/542; 7/302, 391) Artık Peygamber ve nezdinde sevimli olanların merkezindedir Ümmü Eymen.\nResûlullah (s)'ın vefatından sonra İmam Ebu\nBekir (r) İmam Ömer (r)'e, \"Haydi Ümmü Eymen'e gidelim. Resûlullah onu nasıl ziyaret\nediyor idiyse, biz de ziyaret edelim.\" der ve kalkar Ümmü Eymen'e giderler. Ümmü Eymen'e\nvardıklarında onun ağlamaya başladığını görürler. Ebu Bekir ile Ömer ona: \"Niçin\nağlıyorsun? Resûlullah için yüce Allah'ın katındaki\nmakamın daha hayırlı olduğunu bilmez misin?\" derler. Bunun üzerine Ümmü Eymen: \"Evet Allah'ın katındaki mertebenin Resûlullah için daha hayırlı olduğunu biliyorum ve onun için ağlamıyorum. Ancak ben\nsemâdan vahy kesildi\ndiye ağlıyorum\" der. Ümmü Eymen'in bu cevabı\nadeta şok etkisi yapar, misafirlerini etkiler ve Ümmü Eymen ile birlikte onlar da ağlamaya başlarlar.\nÜmmü Eymen tarafından yapılan bu tespit, duyguyla birlikte akisleri çağlar ötesine uzanan bir algı, bir bilinç, bir mesajdır aynı zamanda.\nEnes (r)'in rivayet ettiği bu hadis\n(Müslim, 1979: 10/327), bize, hayırlı kuşağın ilâhî mesajı\nalgılayışını ve mesajın ehemmiyetini bütün\nbenliklerinde ne denli idrak etmiş olduklarını\nöğretiyor. Bu algılama ilk kuşağın\naidiyet\nnoktasında kendisini konumlandırışını ve var oluş\nhakikatinin\nfarkında oluş\nunu göstermesi\naçısından da oldukça önemlidir. Bu mesaj,\nbildiğimiz mânada kitâbî bilgiye sahip olmayan\nancak\nkitapların anası\nnı iyi tanıyan ve tâbi\nolan birinden gelince daha bir mânidardır. Zira İslâm, salt\nmalumat\ndeğil; esas itibariyle bilinen,\nsahiplenilen, yaşanılan farklı bir ifadeyle\nkendisiyle örtüşülendir.\nÜmmü Eymen (r),\naitt\ni ve sahip olduklarının\nfarkında\nydı. Zira o teslim olmuştu. İslâm onun,\no İslâm'ındı artık. Ve o, teslimiyet kaynağının\nvahy\nolduğunun farkındaydı. Aslında\nvahy\nin farkında olmak her şeyin farkında olmaktır. Nitekim o,\nfarkında oluşu\nmalumatın ötesinde \"\nolmak\n\" ile taçlandırmıştı. Yine onun,\nniçin\nlerini\nnasıl\nlar ile tezyin etmesi de\naid\niyetinin ve sahip olduklarının farkında oluşunun teyidiydi bir anlamda. Olmak, yaşamak, sahiplenmek ve uğrunda\n\"bana ait\"\ndediği her şeyi feda etmeye hazır halde beklemektir. Keza farkında olmak, sezmek, anlamaktır; görülmesi veya bilinmesi gereken şeylerden haberdar olmak, kavramak ve dikkat kesilerek sahiplenmektir.\nBurada, vahyin gelişine şahit olan kuşağın mesajı algılayışını; ilâhî hitabın ne mânâya geldiğinin idrakinde oluşlarını görüyoruz. Bu, oldukça önemlidir. Bu algılarını onlar, inandıklarını pratiğe dönüştürmeleriyle de ortaya\nkoymuşlardı. Keza onların bu duyarlılığına mukabil, Kur'an da onlara yol gösteriyor ve rehber oluyordu.\nModern ve geleneği reddimizin gerekçesi tezahürlerinden öte bilgi kaynaklarındandır. Keza\nakılcı zemin de irfanî/batınî zemin de esas itibariyle vahye muhaliftirler. Bu eğilimlerin ifsad edici oluşları kabullerimizi teyit edicidir. Bugün için gelenek olarak tanımladığımız dün 'yeni' idi. Bugün modern olarak tanımladıklarımız da yarın 'gelenek' olacaktır. Dolayısıyla \"\nyeni\n\"\nveya\n\"\ntarih\n\"\ndeğer kriteri olamazlar.\nBir tarafta iman talebiyle dayatılan pozitivizm, tüketim çılgınlığı, bireyselleşme, popülizmle\ntükeniş, diğer tarafta batınî yorumla kayıtlardan kurtulma, içselleştirilen mistik yönelim... Gelinen noktada teslim olmakla direnmek arasında kalan insan, tarihinin mağduriyetini yaşamaktadır. Allah tanımaz ütopyaya teslimiyet ya da geçmişin ayıklanmamış geleneğine mahkûmiyet... İnsanın modernitenin kuşatmasından ve geleneğin gizeminden kurtulması ancak bireysel ve toplumsal bilinç, pratik geliştirmesiyle mümkündür.\nÇağın tanıkları olarak bizler çözüm keşfine çıkmak zorundayız. Var olan ancak şimdilerde kayıp olan hakikatin yani \"la ilahe illallah\" hakikatinin yeniden farkına varmak zorundayız. Bu keşif\nyeni\ndeğil var olanı\nyeniden\nkeşif olacaktır. İslâm, fıtrattan sapma olarak gördüğümüz eğilimlere tepki de değildir. Bilakis o,\nasl\nolandır.\nSözün özü, \"lâ ilâhe illâllah\" hakikatinin\ndoğru anlaşılması her meselenin doğru anlaşılmasını sağlayacaktır. Çünkü\no söz\n, var oluş\nhakikatinin önü ve sonudur. O söz\n,\nöz\ndür. 'Kopmak bilmez kulp' olarak ona kilitlenmek, ona tutunmak zorunluluğumuz vardır. İslâmî kimliğin başlangıcı olan iman için \"lâ ilâhe illâllah\" gerekli olduğu gibi, İslâmî mücadelenin sonu olan\nşahitlikte adalet\nte yine \"lâ ilâhe illâllah\" ile mümkündür. Bu mübarek kelime salt bir telaffuz olmayıp yaşamın tümüne müdahaleyi hedefleyen ilâhi bir yönlendirmedir.\nKur'an'ın ifadesiyle, Allah'ın hükmünün dışında aranan çözümler,\n\"cahiliye\"\ndir. Dolayısıyla İslâmî olmayan her bir yaşam tarzı; moderniyle, geleneğiyle cahiliyedir. İslâm ise tam bunun karşısında bir kurtuluş hareketidir. Keza o, uygarlığın ta kendisidir. Istılah olarak cahiliye, Allah'ın indirdiği hükümleri ve bilgileri kabul etmeyip bunların yerine insanlar tarafından konulan hükümlere, düşüncelere ve sistemlere\niman etmektir Keza cahiliye, İslâm'ın zıddıdır. İnsanı insanın kulluğundan kurtarma hedefi olan İslâm, cahiliyenin her türünü ortadan kaldırmaya\ndönüktür.\n\"\nYoksa onlar İslâm öncesi cahiliye idaresini mi arıyorlar? Yakin sahibi (\ngerçeği görebilen\n) bir toplum için, hükümranlığı Allah'tan daha güzel kim vardır?\"\n(Kur'an: 5/\n50) Cehalet, ilmin değil daha çok\nhilm\nin zıddı olması itibariyle (Aktaş, 2001: 13) kurtuluşun tam karşısında yer alır. Kezâ kurtuluş, baskıdan, sömürüden, ahlâksızlıktan, heva ve hevesin arzularına esaretten, bireysel ve toplumsal olarak Allah'tan başka ilâhlık iddiasında bulunanların tasallutundan, ekonomik ve kültürel alanda fıtratı bozucu her tür adaletsizlikten; dil, ırk, coğrafya putçuluğundan kurtulmaktır. İşte tam anlamıyla cahiliyeden İslâm'a geçmek de budur. Dolayısıyla çözüm\nvahyin\ndışında aranılırsa, bir cahiliyeden çıkılırken cahiliyenin başka bir formuna geçilir. (Yazçiçek, 2004: 82)\nİslâm açısından sorunların farklılaşması çözüm arayışında başvuru kaynağını değiştirmemektedir. Adres vahiydir. Bunun özeti de \"lâ\nilâhe illâllah\"dır. Lâ ilâhe illâllah'ı sorunlara\nuyarlamak ise tecdittir. Her peygamber, kavminin sapmasına yönelik, \"lâ ilâhe illâllah\" mesajını tekrarlamıştır. Çünkü çözüm ondadır.\nBu mübarek kelimenin süreç içerisinde içinin boşaltılması; yükümlü olunmayan, tekrarlanan, anlamsız bir söze dönüştürülmesi, onu\nolduğu yerde bırakmayı değil bilakis daha bir\nkaygı ve coşkuyla\nbu kelimeye\nyönelmeyi,\nona\nkilitlenmeyi zorunlu kılmaktadır. Çünkü inanmayanların\nsorunu onunla\ndır. Biz de inanıyoruz ki\nçözüm onda\ndır. Modernlik ve gelenek kıskacında ıstırap çeken günümüz insanı için çare\nöz\ne dönüştür. Zira\nköpük gider\nöz\nkalır\n.\nDipnotlar:\n1- Fr.\nDéisme\n,\nTanrı'yı yalnızca ilk sebep olarak kabul eden, Tanrı için başka herhangi bir güç ve nitelik tanımayan, vahyi reddeden görüş (www.tdk.gov.-tr/tdksozluk/, \"Deizm Mad.\").\n2- Bu sözcük, küresel ile yerelin birlikte düşünülmesi için kullanılan bir kelimedir. \"Küresel\"in İngilizcesi olan \"global\" ve \"yerel\"in İngilizcesi olan \"local\"in birleştirilmesi ile türetilmiştir (Stowasser, 2000: 27).\nAktaş, Faruk (2001),\nKur'an'da Cehalet Kavramı,\nİstanbul: Ekin Yayınları.\nAktay, Yasin (2000),\nTürk Dininin Sosyolojik İmkânı,\nİstanbul: İletişim Yayınları.\nAydın, Mustafa (2004), \"Modern Dönemlerde Gelenek, Din ve İslam\",\nTezkire,\nAnkara, sayı 40, s. 50-67.\nBozkurt, Ahmet (1999), \"Modernizm ve Kültürek Şizofreni\", Ankara:\nTezkire\n, sayı 16, s. 111-132.\nCevizci, Ahmet (2002),\nFelsefe Sözlüğü\n, Paradigma Yay., İst.\nErdoğan, Mehmet (1994),\nİslam Hukukunda Ahkâmın Değişmesi\n, İstanbul: İFAV.\nGuénon, René (1989),\nİslâm Maneviyatı ve Taoculuğa Toplubakış,\nÇev.: Mahmut Kanık, İstanbul: İnsan Yayınları.\nHakan, Mehmet (1991), \"Modern İslam Düşüncesinde Gelenekselciliğe Bakış\",\nTezkire\n, sayı 1, Ankara: s. 80-89.\nHick, John (2002),\nİnançların Gökkuşağı,\nÇev.: Mahmut Aydın, Ankara: Ankara Okulu.\nİbn İshak (1988),\nSiyer\n, Yayına haz.: Prof. Dr. Muhammed Hamidullah, Çev.: Sezai Özel, İstanbul: Akabe Yayınları,\nİktibas\n, Gülen, M. Fetullah (2004), \"Diyalogun Karşısında Duran Üç Zümre: Hâricîler, Karmatîler, Anarşistler\", Ankara: s: 312, s. 56. 110.\nKoltaş, Nurullah (2003), \"Batıda Tradisyonalizm\",\nKeşkül\n, İst., s: 3, s. 26-29.\nLings, Martin (1980),\nAntik İnançlar Modern Hurafeler,\nTürkçesi: Enes Harman, Ufuk Uyan, İstanbul: Yeryüzü Yayınları.\nMevdudî (1985),\nTarih Boyunca Tevhid Mücadelesi ve Hz. Peygamberin Hayatı\n, Türkçesi: Ahmed Asrar, İstanbul: Pınar Yayınları.\nNasr, Seyyid Hüseyin (1996),\nİslâm İdealler ve Gerçekler\n, Türkçesi: Ahmet Özel, İstanbul: İz Yayıncılık\n.\nNortbourne, Lord (1995),\nModern Dünyada Din,\nTürkçesi: Şahabeddin Yalçın, İstanbul: İnsan Yayınları.\nÖzel, Mustafa (2002), \"Batı'nın Bunalımı\",\nUmran,\nİstanbul: sayı 89, s. 26-43.\nSarıbay, Ali Yaşar (2001),\nPostmodernite Sivil Toplum ve İslâm,\nİstanbul-Bursa: Alfa, 3. Baskı.\nStowasser, Barbara (2000) \"Medeniyetler Çatışmasını Tartışmak\n\" Medeniyetler Çatışmasından Diyaloga,\nİstanbul: Gazeteciler ve Yazarlar Vakfı Yayınları.\nToros, Muharrem (1991), \"Modernleşme'yi Bir Üçüncü Dünya Ülkesinden Bakarak Değerlendirme Çabası\",\nTezkire\n, s: 1, Ankara: s. 73-79.\nTürkçe Sözlük\n(1998), TDK, Heyet, Ankara,.\nYazçiçek, Ramazan (2003), \"Değişim Sürecinde 'Millî Din' 'Millî İktidâr'\",\nTezkire\n, Ankara: sayı 34, s. 93-\nYazçiçek, Ramazan (2003), \"Dinsel Çoğulculuk\nya da A'mak-I Hayal\n\",\nTezkire\n, Ankara: sayı 35, s. 115-147.\nYazçiçek, Ramazan (2004), \"\nKurtuluş Teolojisi\n-'Kurtuluş Teolojisi'nden Hareketle 'İslâmî Bir Kurtuluş Teolojisi' İmkânı-,\nTezkire\n, sayı 40, Eylül/Ekim, Ankara: s. 68-91.\nYazçiçek, Ramazan (2004), \"Tüketim ve Bilinç Üzerine Mülahazalar\",\nHaksöz,\nİstanbul: sayı 150-151, s. 63-67.\nYazçiçek, Ramazan (2004), \"Tüketimde Denge -İstihlakta İktisat İmkanı-\",\nHaksöz\n, İstanbul: sayı 165, s. 62-68.\n———, (2004), Bilgi Değeri Açısından Cefr ve Ebced -Harfler ve Rakamlar Metafiziği-\nMilel ve Nihal\n, 2 (1), 75-114.",
  "crawled_at": "2025-06-02T10:26:33.995943"
}