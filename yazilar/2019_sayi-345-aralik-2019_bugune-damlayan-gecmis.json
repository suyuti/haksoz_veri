{
  "id": "17932c09-6762-446e-a49f-53e6d8439837",
  "title": "Bugüne Damlayan Geçmiş",
  "author": "Menderes Bilal Polat",
  "year": "2019",
  "issue": "Sayı: 345 - Aralık 2019",
  "url": "https://www.haksozhaber.net/okul/bugune-damlayan-gecmis-8247yy.htm",
  "content": "Yıl seksenyedi\nDaha 'lise iki’de\nHayatının baharında\nHacı Ali’nin evine düşen bir ışıktı\n‘Girişim’le gelen\nDaha 'lise iki’de\nHeyecan ve arayışın doruğunda\nKör gibi görünen kuyudan gelen sesti\nİlk cemre ile gelen\nDaha 'lise iki’de\nDoğuda tercih ve taraf olmanın\nAğır bedel istediği günlerdi\nVe herkesin kolay kolay yanaşmayacağı\nFırat kenarındaydı Erkam’ın evi\nDaha 'lise iki’de\nBelki de daha olgun bir düzeyde\nSamimiyet ve cesaretin test edildiği yolun\nSeçilen ilkleriydik\nDaha 'lise iki’’de\nAtılan tohumlarla filizlenecek\nÜniversiteye hazırlanması gerekirken hazırlanamamış\nOkumanın, coşkunun ve heyecanın\nİslami eserlerin ve tebliğin\nYoğun olduğu günlerin arifesiydi\nVe ardında iz bırakan birer yıldızdı hepsi\nDaha 'lise iki’de\nO günün gözdesi\nGözü kara kimseler iken\nGöze aldıkları ile\nGözden çıkardıkları yer değiştirenler\nİmtihanı  başaramayıp\nPara ve makamda zirve yaparak\nYenilgiye teslim oldular bugün\nDaha 'lise iki’de\nİmtihan ırmağını geçip\nSık saflarla varlığını hissettirenlerin\nYaşından büyük düşünenlerin\nVe verdiği ahidin arkasında duran\nVe durmadan yoluna devam eden\nVefalı\nVe yürekli\nYani dert sahibi olanların eksilmediği\nGünler de olacak\nVe vakit gelecek\nGelecek, vaadi Rahman'ın\nGelecek, arınanların müjdesi\nVe Rabbül Âlemin’in rızasına erecek\nVarlığını buna adayan\nMerhamet kanatlı yürekler",
  "crawled_at": "2025-06-02T10:26:33.995943"
}