{
  "id": "49c79f86-420d-434d-b5d0-b2161100b5c7",
  "title": "Selam Sana Ey Halkım",
  "author": "Bahadır Bayram",
  "year": "2016",
  "issue": "Sayı: 306 - Eylül 2016",
  "url": "https://www.haksozhaber.net/okul/selam-sana-ey-halkim-7574yy.htm",
  "content": "Selam sana ey halkım!\nDemire karşı yumrukla savaşına selam\nZulmün üzerine cehennem alevi olup yağışına selam\nPuslu havada meşale yakışına selam\nKaranlık Temmuz gecesini aydınlatan ışığına selam\nSelam sana ey halkım!\nTanka selam durmayan duruşuna selam\nYoksulun feryadına, Kitab’ın çağrısına koşuşuna selam\nZorbaya tokat, yetime şefkat ellerine selam\nCalut’un küfrüne kor, Talut’un cihadına fer yüreğine selam\nSen ki ey halkım!\nSen ki yetimi güldürür, aşsızı doyurursun\nEvsize barınak olur, kimsesizi korursun\nGaripler sofrasına, gözü tok oturursun\nAğlayan gözlere, gönlü aç dokunursun\nSöyle ey halkım!\nGüç ve kudret sahibi, seni nasıl yalnız bıraksın\nJetlerin kanatlarına nasıl ebabiller konmasın\nTanklar nasıl durmasın, namlular susmasın\nGörünmez ordular neden arkanda olmasın?\nSiz ey kurak toprakların adanmış yağmurları!\nEy Halep, ey Kahire, ey Gazze!\nTekbirleri tanklara galip getiren Mevla, unutmaz sizleri de\nYağarsınız rahmet olup çöllere\nYağarsınız ateş olup zalimlere\nBu ümmet nice fetihlere yürür yine\nHalep de şenlenir o gün, Kahire de Gazze de\nTaş taş üstüne kenetlenmiş evler kurulur yine\nAğıt yakarken kurşunlanan şehirlere\nVe Endülüs gıpta eder küllerinden doğan medeniyete\nVe siz ey katil seviciler, ey cunta sevdalıları!\nTüm hırslarınıza, ihtiraslarınıza ve hesaplarınıza lanet olsun!\nHer seyrinizi “tiyatro” zannedişinize ibret olsun\nTarih yakılan ekinlerin dumanlarıyla yazıldı\nVe gökyüzüne yumruklarla bir nida kazındı:\n“Şüphesiz ki Allah, Amerika’dan büyüktür!”",
  "crawled_at": "2025-06-02T10:26:33.995943"
}