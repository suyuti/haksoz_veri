{
  "id": "eb90e758-ade3-4a85-9e39-fa90447a48c6",
  "title": "Kardeşime Mektup",
  "author": "Bünyamin Doğruer",
  "year": "2014",
  "issue": "Sayı: 285 - Aralık 2014",
  "url": "https://www.haksozhaber.net/okul/kardesime-mektup-7162yy.htm",
  "content": "Farkında mısın su gibi akıp gidiyor\nSünnetullah çizgisinde zaman\nHayatın dehlizlerinde kayboldu insan\nBir gün gökyüzü yere bitiştiği an\nKalemin yazdıkları eline tutuşturulduğu zaman\nO gün gelip çatmadan akleden kalbinle düşün\nİnsanlar içinde en yalnız kalsan da\nİllüzyonist büyücülere aldanma\nİslam’ı teslim alanlara kanma\nİslam’a teslim olanlardan ol\nEkini ve nesli kurutmak isteyenlere karşı dur\nBen Müslümanlardanım diyenlerle bağını kur\nHak ile batılı karıştıranlardan kaç\nAllah deyip Muhammed'i örnek almayandan uzaklaş\nİstikamet açını kaybetme; feraset sahibi ol\n“Ya Rahman Ya Rahim Ya Rab!\nAyaklarımı din üzere sabit kıl!” duasıyla hemhal ol\nHiçbir mezhebin, hizbin,meşrebin holiganlığını yapma\nVahyin aydınlığı dolsun ruhuna\nKorku ile umudu hayat ile ölümü iç içe bil\nSadece ve sadece İslam'ı dert edin\nDeğil mi ki hüznüne,dertlerine Allah vekil\nVehimler karanlığında boğulma\nİbrahim ol, düşme İblis’in tuzaklarına\nKahırlar bilen kardeş kanını helal kılanlara\nTekfircilerden olma\nMuhammed'in bir Ebu Talib’i vardı unutma\nİman aşısını vurdur her türlü şirk hastalığına\nRahman’a doğru yürü\nVahiyle yüzleş, sabrı kuşan\nKaranlık bir zamandayız menzil uzak\nUfuklar sisli hüsranla biten yanılgılar\nVedud olan Allah'ın kulları şimdi sevgisiz\nDağılmış ümmet, paramparça  Müslümanlar\nKaygan bir zemindeyiz düşme sakın\nKopmayan sağlam ipine sımsıkı tutun Allah'ın",
  "crawled_at": "2025-06-02T10:26:33.995943"
}