{
  "id": "a5e68bd7-9e27-42c3-8693-87f405dfadb3",
  "title": "Cemaleddin Afgani İçin",
  "author": "Ömer Mahir Alper",
  "year": "1994",
  "issue": "Sayı: 35/36\t- Şubat/Mart 94",
  "url": "https://www.haksozhaber.net/okul/cemaleddin-afgani-icin-572yy.htm",
  "content": "Doğar\nbir güneş doğar üstüne karanlığın\nderin seslenişlerin\nve iç çekişlerin\nsavrulduğu dünyada\nbaştan başa kanayan\nıslanan gözyaşlarıyla\ndoğar\nbir güneş doğar üstüne karanlığın\nasidir\ndirenendir şeytanın ortaklığında\nmeçhul serzenişlerin biçilmez kaftanıdır\nbırakır ağusunu\nkundaktaki çocuğun bağrına/soluğuna\navrupa denen ve dünya denen karanlığa\ndoğar\nbir güneş doğar/ortasına\nbir cemaleddin doğar\nafgani bir başkasına\nnedir\nbir bilmece midir yoksa\nmeçhul\nbir düşman gibi yaklaşır oysa\noysa bu din\nne önderler doğurur\nve cemaleddin\nkoşan atlarıyla\ntürkiye'den iran'a\nafganistan'dan ta mavera'ya\nter döker\nkan döker\nve ölümcül bakışlarıyla\nvurur gecenin doruğuna\nvurur yumruğunu\nkalemin\nve mürekkebin şuuruyla\nsarar merhamet dokunuşlarıyla\nkardeşlerini sarar\nmısır'da paris'te istanbul'da\nözgürlük muştusuyla\ndiriliş onuruyla\nve gece\namansız savaşımını verir\naydınlığa\nama an\nama dünya\nkıpkızıl şafaklara gebedir\nçünkü biz\nbiz çünkü bir ölür bin diriliriz\nbiz çünkü çoğalan buğday taneleriyiz\nyüzyıllar boyu ağustos sıcağında\nçünkü biz kavrulan başaklarız\nölümden sonra doğan\nşimdi sen\ney yüreği dingin denizlere açılan\ney ufuklarda şahlanan dirilişe adanan\nateşten\nve gecenin zehrinden\ndört yanından dünyanın\ncezayir'den mesela filistin'den\nyürürken bir çığır ikliminde\nçığ gibi büyüyerekten sen\ndurup dinlenmeden oku\nözgürlük manifestosu kitab'ın nefesinden\nsürdürerekten savaşımını\nbir yeminin ertesinden\nki onda nice yiğitler gezinir\no gelir aklıma birden\nhaykırışlarıyla hala\nnice başakları diriltir\nnice şafaklarda gezinir o\nyüreğimde cemaleddin belirir\nhaydi\ntepenin ardındadır bizi ısıtan güneş\nöylece seslenmişti\nöylece sürmüştü atlarını öteye\nşimdi sen çakılıp kalacakmısın\nhiçbir şey söylemeden yorulmadan\nkaranlığı avuçlarında boğmadan\numuda susamış yüreklere bu zindan\nsimsiyah gecelerde şimdi sen\ndiriliş muştusunu haykırmadan mı öleceksin.",
  "crawled_at": "2025-06-02T10:26:33.995943"
}