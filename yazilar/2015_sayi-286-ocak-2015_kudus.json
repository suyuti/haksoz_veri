{
  "id": "c6ad3417-8287-4805-a8eb-ad6258044277",
  "title": "Kudüs",
  "author": "Bünyamin Doğruer",
  "year": "2015",
  "issue": "Sayı: 286 - Ocak 2015",
  "url": "https://www.haksozhaber.net/okul/kudus-7179yy.htm",
  "content": "Gözlerindeki güneşle bize bakıyor Mescid-i Aksa\nDoğunun titreyen dizlerine yaslanmış\nAh Kudüs\nDağılmış ümmetin ruhlarına inen bir kamçısın\nUtansın\nTaş kesilmiş suskunlukları taşıyanlar utansın\nEy miracın durağı\nEy kalbimdeki mihrabın ışığı\nMazlumların beklediği fecir\nEy acılarını içine atan şehir\nKudüs\nSiyonist işgalciler akıtıyor kanını\nAcıların hüzünlerin sürgünlerin şehri\nSenin bağrından fışkıracak bir doğuş depremi\nYıkılan mabetlerin yakılan bedenlerin\nKüllerini topluyoruz\nKesilen zeytin ağaçların yeşillenecek\nVe bin Selahaddin dirilecek\nBir titreyiş bir sarsıntı bir öfke patlayacak\nÇile yolunda taş sokaklarında güller açacak\nEy Mescid-i Aksa\nMihrabında yanan mum Kudüs'ü ısıtacak\nDünyanın merhametsiz gözleri donmuş\nEy Mescid-i Aksa\nKulaklar sağır hıçkırıkların duyulmaz olmuş\nAma üzülme sen sevgili Kudüsüm\nÇığlığımız çığlığına öfkemiz öfkene karışacak\nYıllardır kaybolan ışığın mutlaka yanacak",
  "crawled_at": "2025-06-02T10:26:33.995943"
}