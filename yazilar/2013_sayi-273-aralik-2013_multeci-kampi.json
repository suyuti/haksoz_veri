{
  "id": "f62ddcee-ba51-454b-b7fc-5216881486af",
  "title": "Mülteci Kampı",
  "author": "Bünyamin Doğruer",
  "year": "2013",
  "issue": "Sayı: 273 - Aralık 2013",
  "url": "https://www.haksozhaber.net/okul/multeci-kampi-6951yy.htm",
  "content": "Mülteci kamplarındaki yetimleri düşündüm\nBir sızı gibi geçti içimden\nGülüşler dolaşmıyor yüzlerinde\nŞarkılarsa hiç yok dillerinde\nKüçümen omuzlarına yıkılmış dünya\nNe oyunları var ne parkları\nRüyaları kâbus dolu\nGördükleri bombardıman uçakları\nMinik ellerinde yokluk\nHerkes suskun\nAçlık ve ölüm konuşuyor mülteci kampında\nToprağından koparılmış çiçekler gibi\nBurada çocuklar\nBeklemekte savaşların sürgünlerin biteceği günleri\nFiravunlar yüreğinden vuruyor anneleri\nVe analar isyan doğuruyor onca zulümlerden beri\nBen susayım\nŞimdi sen konuş çocuk\nLanetle\nÖfkeyle\nBu merhametsizlere  haykır\nNasıl zor olduğunu vatansız yaşamanın\nÇırpınan ümitler içinde\nArtık gözlerim can çekişen bir çocuğun gözlerine değmesin\nNe olur artık acılar yeşermesin\nOcaklar sönmesin",
  "crawled_at": "2025-06-02T10:26:33.995943"
}