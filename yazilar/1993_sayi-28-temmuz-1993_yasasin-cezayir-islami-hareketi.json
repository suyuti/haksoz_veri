{
  "id": "237f435a-f2fb-4db6-b049-572e9486813f",
  "title": "Yaşasın Cezayir İslami Hareketi",
  "author": "Haksöz",
  "year": "1993",
  "issue": "Sayı: 28 - Temmuz 1993",
  "url": "https://www.haksozhaber.net/okul/yasasin-cezayir-islami-hareketi-417yy.htm",
  "content": "Cezayir İslami Kurtuluş Cephesi (FİS) Dış İlişkiler ve Siyasi Komisyon Sorumlusu ve aynı zamanda FIS sözcüsü Şeyh Rabah Kebir, Alman polisi tarafından tutuklandı. Cezayir cuntasının yasadışı özel mahkemesi tarafından hakkında düzenlenen ölüm cezasını tutuklama nedeni olarak gösteren Alman yetkililer, Kebir'in Cezayir'deki cani cuntacılara muhtemel iadesinden bahsedebilmektedirler.\nRabah Kebir'le beraber -Cezayir'deki Blida hapishanesinde mahkum bulunan FİS lideri Abbasi Medeni'nin oğlu- Usame Medeni'de aynı gerekçelerle Alman polisi tarafından tutuklanmıştır.\nAlman otoritelerinin insan haklarına ve uluslararası hukuk kurallarına tamamen aykırı bu keyfi ve kasıtlı uygulamayı kınamak üzere, merkezi Fransa'da bulunan \"\nFransa'daki Cezayirli Kardeşler Topluluğu\n\" (FAF) tüm insan hakları kuruluşlarına, Alman yetkililerine ve İslami kuruluşlara başvurmaktadır.\nFAF'ın bizleri yardıma ve dayanışmaya çağıran bildirisinden bir bölümünü aşağıya alıntılıyoruz:\n\"\nTutuklanan bu iki kardeşimizin muhtemel iadesinden bahseden Alman otoritelerinin Cezayir'deki askeri cuntanın isteklerini kabul edebileceğine ihtimal vermiyoruz. Aksi takdirde bu diktatörlüğün yasallığı tanınmış, iki masum insan işkenceye yollanmış ve rejim karşıtlarının idam edilmesine imkan tanınmış olacaktır.\nFAF, şuurlu bütün insanları tutuklanan insanların salıverilmesi için Alman otoriteleri nezdinde hoşnutsuzluklarını göstermeye çağırıyor.\n\"\nCezayirli müslümanlara karşı Almanya'da gerçekleştirilen bu haksız uygulamadan sonra, Fransız İçişleri Bakanlığı da FAF'ın çıkartmakta olduğu 20 bin trajlı haftalık yayın organı \"\nLe Criter\n\"in Fransa'da basım ve dağıtımım süresiz olarak yasakladı.\nFAF, yayın organlarının kapatılmasıyla düşünce, ifade ve haberleşme haklarına vurulan bu tür darbeleri ve Fransız yönetiminin müslümanlar üzerindeki baskılarını kınamak üzere, gene herkesi duyarlı olmaya ve protestolarını Fransa İçişleri Bakanlığına yöneltmelerini istiyor.\nAşağıda, Fransız İçişleri Bakanlığı'na hitaben yazılmış kınama metninin Fransızca örneğini, siz arkadaşlarımızdan ve tüm ilgili kişi, kurum ve kuruluşlardan fax'la veya mektupla ayrı ayrı bu bakanlığa ulaştırmanız isteğiyle yayınlıyoruz.\nMetnin Türkçesi şöyledir: \"\nFransız İçişleri Bakanlığı'nın, FAF tarafından yayınlanmakta olan \"Le Critere\" adlı bültenin basım ve dağıtımını yasakladığını öğrenmiş bulunuyoruz.\nİnsan haklarının ayrılmaz parçası olan düşünce, inanç, vicdan ve basın özgürlüklerinin ihlali olan bu davranış, özgür kamuoyu önünde kesinlikle mahkum edilecektir.\nBu yasaklamayı; bir taraftan demokrasi ve insan haklarının temsilcisi olduğu iddiasında bulunurken diğer taraftan sıra müslümanların ifade haklarına geldiğinde \"adamına göre muamele\" yapan bir hükümetin çifte standartlı bir uygulaması olarak görüyoruz.\nFransız hükümeti, müslümanlara karşı çok yakından tanıdığımız emperyalist politikasını sürdürmek yerine basın ve fikir hürriyetini teminat altına alan uluslararası hukukun gereklerine uymalıdır.\nFransız hükümetinin bu vahim hatayı telafi edecek tedbirleri bir an önce almasını ve ısrarı halinde sonuçları ağır olacak bu yanlışlıktan dönmesini ümit ediyoruz. (İsim-İmza)\n\"\nÜmmetin sorunlarına sahip çıkmak, kendi sorunlarımıza sahip çıkmaktır. Almanya'da ve Fransa'da tüm demokrasi ve İnsan hakları nutuklarına rağmen Cezayir'deki cuntacı katillerin istemleri doğrultusunda hak ve özgürlükleri kısıtlanmaya başlayan Cezayirli müslüman kardeşlerimizin yardımına koşalım, taleplerini yerine getirelim. Unutmayalım, bu mülteci kardeşlerimiz Türkiye'ye de gelebilir ve mevcut iktidar Cezayir cuntasına açtığı kredilerin peşinden bu kardeşlerimizi cuntacı canilere iade etmeye kalkışabilirdi.",
  "crawled_at": "2025-06-02T10:26:33.995943"
}