{
  "id": "10eced5a-f9d8-4e3d-9cef-9ba3fec22d7a",
  "title": "Katil Şaron Protestolarla Karşılandı",
  "author": "Haksöz",
  "year": "2001",
  "issue": "Sayı: 126 - Eylül 2001",
  "url": "https://www.haksozhaber.net/okul/katil-saron-protestolarla-karsilandi-3101yy.htm",
  "content": "30 Temmuz 2001\n\"Filistin İnisiyatif Grubu\" adlı sivil bir girişim, Türkiye'ye davet edilen Katil ŞARON hakkında 30 Temmuz 2001 Pazartesi günü İstanbul Cumhuriyet Savcılığı'na suç duyurusunda bulundu. 3 Ağustos Cuma günü ise Topkapı Eresin Oteli'nde Şaron'un Türkiye'ye davet edilmesi bir basın toplantısı ile kınandı. Basın toplantısına şu kuruluşlar katıldı: MGV, İHH, Özgür-Der, Akabe\nV,\nZehra\nV.,\nAKDAV, Davet\nV.,\nSafa\nV.,\nEğitim-Bir, Mümder, İlamder, Buruc Yay., Anadolu Gençlik Dergisi.\n3 Ağustos 2001\nÖzgür-Der, 3 Ağustos Cuma günü Şaron'un Türkiye'ye davet edilmesini protesto etmek üzere Fatih PTT'sinden Başbakan Ecevit'e protesto telgrafı çekti ve dernek başkam Hülya Şekerci basına konuyla ilgili açıklamada bulundu. Açıklamadan sonra dağılmayan kalabalık Fevzipaşa Caddesi'ne çıkarak bir müddet \"Katil Şaron'u Türkiye'de İstemiyoruz\", \"Kahrolsun İsrail\", \"Yaşasın Filistin Mücadelemiz\" sloganlarıyla yürüdü. Aynı gün Türkiye Yazarlar Birliği de düzenlediği bir basın toplantısı ile Şaron'un Türkiye'ye davet edilişini kınadı. Konya'dan bir grup müslüman da Konya Cumhuriyet Savcılığı'na başvurarak Şaron hakkında suç duyurusunda bulundu.\n6 Ağustos 2001\n6 Ağustos Pazartesi günü Şaron'un Türkiye'ye davet edilmesini kınayan gazeteci ve yazarların katıldığı başka bir basın toplantısı yapıldı. Özgür-Der'de yapılan bu basın toplantısına Akit Gazetesi'nden Abdurrahman Dilipak ve Ahmet Varol, Haksöz Dergisi'nden Rıdvan Kaya, Gerçek Hayat Dergisi'nden Halime Karakuş ve Yeni Şafak Gazetesi'nden İbrahim Karagül katıldılar.\n7 Ağustos 2001\n7 Ağustos Salı günü \"Filistin İnisiyatif Grubu\"nun Taksim'de Şaron'u ve hükümetin İsrail politikalarını protesto edeceği haberleri üzerine sabah saatlerinde Akit Gazetesi yazarı Ahmet Varol ve dergimiz yazarlarından Hamza Türkmen ve Rıdvan Kaya gözaltına alındılar. Bu gelişmeden sonra saat 12 'de Beyoğlu İstiklal Caddesi'nde Şaron'u protesto etmek isteyen 48 kişi gözaltına alındı.\n7\nAğustos Salı günü Mazlumder İstanbul Şubesi'nde yapılan bir basın toplantısı ile hem Şaron'un Türkiye 'ye davet edilmesi hem de gerçekleştirilen gözaltılar kınandı.\nGözaltılar duyarlı İnsanları sindiremedi. Aynı gün yine Beyoğlu İstiklal Caddesi'nde bu sefer saat 17.00'de yoğun polis kordonuna rağmen tekrar protestolar gerçekleştirildi, Siyonizm lanettendi ve işbirlikçiler kınandı.\nŞaron'un Türkiye'ye davet edilmesine ve Filistin'deki siyonist katliama bazı sol kesimden de tepkiler yükseldi, özellikle Şaron'un Türkiye'ye ayak bastığı 8 Ağustos Çarşamba günü Ankara, İstanbul ve İzmir'de Emeğin Partisi, Halkevleri, Genel İş ve TÜMTİS tarafından gerçekleştirilen protesto gösterilerinde \"MİT, CIA, MOSSAD İşbirliğine Son\", \"Filistin Halkı Yalnız Değildir\", \"Kasap Şaron\" tarzında sloganlar atıldı. Emeğin Partisi ayrıca \"Filistin Kasabı Şaron Defol\" yazılı afişleme yaptı.\nİki gün boyunca devam eden protestolara karşı polisin tavrı her zamanki gibiydi. Protestolarda 200'ü aşkın kişi tartaklanarak gözaltına alındı.\n8 Ağustos 2001\n8 Ağustos Çarşamba günü, bir gün önce gözaltına alınan Ahmet Varol, Hamza Türkmen ve Rıdvan Kaya; Av. Bülent Deniz, Av. Necip Kibar ve Özgür-Der Başkan Yardımcısı Özlem Özyurt'un da katıldığı bir basın açıklaması yaptılar. Gözaltına alınmalarının tamamen keyfi ve psikolojik yıldırmaya yönelik bir tutum olduğunu açıklayan konuşmacılar, hesap vermesi gerekenlerin Şaron'un Türkiye'ye gelişini protesto edenler değil böyle bir katili ülkeye davet edenler olduğunu vurguladılar. Toplantıda Şaron'un Türkiye'ye davet edilmesi ve gözaltı olayları bir kez daha kınandı.",
  "crawled_at": "2025-06-02T10:26:33.995943"
}