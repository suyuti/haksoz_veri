{
  "id": "fa57fc9c-dbaa-4ec9-b0b4-ab52d14d4706",
  "title": "Mahkemeler",
  "author": "Haksöz",
  "year": "2000",
  "issue": "Sayı: 114 - Eylül 2000",
  "url": "https://www.haksozhaber.net/okul/mahkemeler-2852yy.htm",
  "content": "Nurettin Şirine 3 Yıl Daha Ceza\nYazar Nurettin Şirin hakkında, Selam Gazetesi'nin 3-9 Ekim 1999 tarihli sayısında yayınlanan \"Satanizm ya da Kemalizm\" başlıklı makalesinden dolayı İstanbul 2 No'lu DGM tarafından 2 yıl 12 ay (3 yıl) ağır hapis cezası ve 120 milyon lira ağır para cezası kararı verildi. Yazar Nurettin Şirin davaya konu makalesinde, Hz. Peygamber ve onun Ashabı hakkındaki küçük düşürücü ve tahkir edici konuşma yapan ve bu konuşması tüm medyada yer alan Gülhane Askeri Tıp Akademisi Baştabibi Tuğgeneral Yalçın Işımer'i ve bu zihniyeti tenkit etmişti.\nGeneral Yalçın Işımer hakkında TCK175/3. md. den dava açılması gerektiği halde aleyhine dava açılmadığı gibi onun bu konuşmasını tenkit eden ve eleştiren Nurettin Şirin'in bu fiilinden dolayı suçlu bulunarak cezalandırılması ve\n3 yıl gibi oldukça ağır bir ceza ile tecziye edilmesi şaşkınlık yarattı.\nYazar Nurettin Şirin 09.08.2000 tarihli dilekçe ile hukuka ve yasalara aykırı bulduğu kararı temyiz etti. Yazar temyiz dilekçesinde;\n\"... Ortada İslam'ın mukaddesatına apaçık bir tecavüz vardır. Ancak böylesi çirkin ve küstah bir tecavüzde bulunan kişiler değil de, Hz. Peygamber'in onur ve haysiyetini savunmaya çalışan bizler suçlanıyoruz. Hem müslüman olup, hem de mukaddesatına yönelen saldırı ve hakaretler karşısında tepkisiz kalmak asla düşünülemez...\"\nİstanbul 2 No'lu DGM'nin \"General Işımer'in yaklaşımını 'Bazı çevrelerin İslamı siyasallaştırma gayret ve faaliyetleri, İslam dini adına gençlere yönelik olarak Arap gelenek-görenek ve kültürü ile Arapça din eğitimi verilmesi gerektiği yolundaki propagandaların altında yatan gerçekleri açıklayan uyarı niteliğindeki konuşması...' tanımlamasını\" şiddetle tenkit eden temyiz eden yazar;\n\"... İnanç ve düşünceler karşısında tarafsız olması gereken yargının açıkça taraf olduğunu ortaya koymaktadır\" görüşüne de yer vermiştir. Ayrıca;\n\"... Bu ülkede derin bir 'medeniyet savaşı1 vardır. 8u savaşın bir tarafı İslami camia, diğer tarafı ise laiklik ve Atatürkçülük kisvesine bürünen azınlık güç odaklandır\" diyerek hukuka ve yasalara aykırı olan mahkeme kararının temyizen incelenerek bozulmasına karar verilmesini talep etmiştir.\nEvrensel Mesaj Dergisi Yazarları ile Selam Vakfı Bursa Şubesi Yöneticilerinin Tamamı Tahliye Edildi\nTürkiye genelindeki başlatılan bir operasyon neticesi merkezi Bursa'da bulunan Evrensel Mesaj adlı aylık dergi sahibi ve yazı işleri müdürü ile yazarları, yine Selam Vakfı Bursa şubesi yöneticileri ile bazı üyeleri yasadışı örgüt üyesi oldukları iddiası ile gözaltına alınarak bazıları tutuklanmışlardı. 13 tanesi tutuklu 24 kişi hakkında İddianame hazırlanarak dava açılan sanıklarla ilgili davaya 18 Ağustos 2000 tarihinde İstanbul 4 No'lu DGM'de başlandı.\nİlk duruşmada ifadeleri alınan sanıkların tamamı suçlamaları reddederek tahliye ve beraatlarına karar verilmesini istediler.\nDuruşmada söz alan sanık Avukatları da \"örgüt iddiası ile gözaltına alınarak tutuklanan müvekkilleri hakkında hiçbir delil elde edilemeyince, bu defa halkı din, mezhep ve bölge farklılığı gözeterek kin ve düşmanlığa açıkça tahrik etmek suçunun düzenlendiği TCK 31 2/2. maddeden dava açıldığını, ancak müvekkil sanıkların hiç birinin hangi söz, yazı ve fiilden dolayı aleyhlerine bu maddeden dava açıldığının dosyada delillendirilemediğini belirterek bu nedenle tahliyelerine karar verilmesini talep ettiler.\nDaha sonra talepleri görüşen mahkeme, tüm sanıkların tutuksuz yargılanmak üzere salıverilmesine ve duruşmanın 29.11.2000 tarihi ve saat 8.30'a bırakılmasına karar verdi.\nBaşörtüsü Avukatlarına Disiplin Kovuşturması Kaldırıldı\nBaşörtülü bayan ve sakallı erkek öğrencilerin İstanbul Üniversitesine alınmayarak eğitim özgürlüğünün engellenmesinin hukuksuz olduğunu belirterek hukuki ve yasal haklar için mücadele eden bazı avukatlar İ. Ü. Rektörü tarafından savcılığa ve İstanbul Barosu'na şikayet edilmişti. Şikayet edilen Av. Necip Kibar, Av. Mustafa Akçay, Av. Macide Göç, Av. Mehmet Cihan, Av. Kamil Uğur Yaralı, Av. Cüneyt Toraman ve Av. Veysel Özer'in müvekkilleri için yaptıkları girişimlerin avukatlık kanun ve TBB Meslek kurallarında yazılı meslek ilkelerine aykırı düşmediği görüşünü benimseyen İstanbul Barosu Yönetim Kurulu disiplin kovuşturması açılmasına yer olmadığına oy birliği ile karar vermiştir.\nAncak bilindiği gibi M.Ü.'nde de aynı olaylar cereyan etmiş Av. Atilla Dede ve Av. Mehmet Esen güvenlik güçleri tarafından tartaklanarak yaralanmıştı ve üstelik haklarında C. Savcılığı tarafından suç duyurusunda bulunulmuştur. Öğrencilerin inanç ve eğitim hakları için mücadele veren daha birçok avukat hakkında yapılan suç duyurulan henüz sonuçlanmamıştır.\nHaksöz'ün Son Sayısı da Toplatıldı\nDergimizin 11 3. sayısında kapak konusu olan F Tipi Cezaevleri ile ilgili üç yazımız İstanbul 1 No'lu DGM tarafından TCK. 312/2. madde kapsamında değerlendirilerek toplatılmıştır. Maddi hiç bir delil gösterilmeden kanaate dayanılarak toplatılan bu sayımız -daha önceki toplatma kararlarına yapılan itirazlar da hiç bir netice alınmadığı- için toplatmaya itiraz başvurusunda bulunulmamıştır,\nHaksöz'ün Davaları\nDergimiz Şubat 2000 tarihli Çete Vahşeti ve Susurluk konulu gündem yazısı ve Haziran 2000 tarihli Umut operasyonunu eleştiren yazılar nedeniyle toplattırılmıştı. Bu toplatma kararlarına bağlı olarak dergimiz hakkında açılan iki farklı davanın ilk duruşmaları İstanbul DGM'de 2 ve 5 Eylül tarihlerinde gerçekleştirildi,\nTevhid-Selam Davasında İşkenceye İtiraz\nCumhurbaşkanı Sezerin İran seyahatini erteleten Umut operasyonu adlı komploya bağlı olarak tutuklanan 17 sanığın ilk duruşması 14 Ağustosta Ankara 2 No'lu DGM'de görüldü. Savcı Hamza Keleş; Hasan Kılıç, Mehmet Şahin, Selçuk Şanlı, Ferhan Özmen, Necdet Yüksel, Muzaffer Dağdeviren, Abdülhamit Çelik ve Yusuf Karakuş hakkında TCK 146/1'den idam cezası istedi. Hakim sanıklara itirafçılık için son sürenin 30 Ağustos olduğunu hatırlattı. 8 Eylül'de yapılan ikinci duruşmada hiç kimsenin itirafçılık için başvuruda bulunmadığı görüldü ve daha önce ifade vermeyen Muzaffer Dağdeviren, Yusuf Karakuş ve Fatih Aydın gözaltında uğradıkları ağır işkenceleri dile getirdiler. Ferhan Özmen ve Necdet Yüksel'in avukatları ise müvekkillerinin gördükleri işkence dolayısıyla uğradıkları psikolojik tahribatın giderileceği tam teşekküllü bir hastanede tedavi görmeden ifade veremeyeceklerini belirttiler. Duruşma 5 Ekim'e tehir edildi.\nÇorumda Tutuklanan Müslümanlar Serbest\nUmut operasyonu kapsamında Selam gazetesi, Haksöz Dergisi ve İslami kitaplar okuyup dağıttıkları için gözaltına alınan Çorum Çizgi Kitap Kulübü ve Akabe Vakfı mensuplarından 14 kişi, 50 gün tutuklu olarak cezaevinde tutulduktan sonra tahliye edildiler. Tahliye edilen Çorumlu müslümanlar Ankara DGM'deki 24 Ağustos'ta yapılan ilk duruşmalarına katılmadılar.",
  "crawled_at": "2025-06-02T10:26:33.995943"
}