{
  "id": "be3600d8-79ce-42f0-a8c0-54ecce18e710",
  "title": "Suudi Arabistan’da Terör Konferansı",
  "author": "Haksöz",
  "year": "2005",
  "issue": "Sayı: 168 - Mart 2005",
  "url": "https://www.haksozhaber.net/okul/suudi-arabistanda-teror-konferansi-4265yy.htm",
  "content": "Suudi Arabistan Krallığı'nda 5–9 Şubat tarihleri arasında \"Terörle Mücadele Konferansı\" düzenlendi. Suudi Krallığı Dışişleri Bakanlığı'nın düzenlediği konferansa 50 ülke ve uluslararası  örgüt temsilcileri iştirak etti. Başta Amerika olmak üzere 15 Arap ülkesinin yanı sıra konferansa İngiltere, Rusya, Çin, Fransa ve İran'dan üst düzen temsilciler katıldı. Ayrıca BM, AB, Arap Birliği Teşkilatı ve Afrika Birliği'nden temsilciler de konferansta hazır bulundu.\nInterpol ve uluslararası terörle mücadele şebekelerinden uzmanların katıldığı konferansta açılış konuşması yapan Suudi Arabistan Veliaht Prensi Abdullah Bin Abdülaziz, terörle mücadele için uluslararası bir merkez kurulması çağrısında bulundu. Suudi Arabistan'ın fiili lideri olan  Prens Abdullah, bu tür bir merkezin yetkililer ve uzmanlara, terör saldırılarını önlemede yardımcı olacak hızlı ve sürekli bilgi alışverişini sağlayacağını söyledi. Prens Abdullah, \"şer\" olarak nitelediği terörizmle ülkesinin yurt içinde, bölgede ve uluslararası alanlarda ciddi mücadele verdiğini belirtti. Konferansın çeşitli oturumlarında terörle doğrudan irtibatı nedeniyle silah kaçakçılığı, uyuşturucu ticareti ve kara para aklama konuları üzerinde de duruldu.\nAmerika'nın sözde terörle mücadelesinde iyi bir partner olmasına rağmen Suudi Arabistan, ABD tarafından terörizm ihraç etme ve teröristlerle mücadelede yeterli önlem almamakla suçlanıyor. Suudi Krallığı'nın söz konusu konferansı tertip etmedeki amacının üzerindeki bakıları hafifletmek olduğu yönünde yorumlar yapılıyor.",
  "crawled_at": "2025-06-02T10:26:33.995943"
}