{
  "id": "b9ed1369-7600-4069-bd68-245aaae82777",
  "title": "Afganistan’da Helman Eyaletinin Kontrolü Direniş Güçlerinde",
  "author": "Haksöz",
  "year": "2007",
  "issue": "Sayı: 194 - Mayıs 2007",
  "url": "https://www.haksozhaber.net/okul/afganistanda-helman-eyaletinin-kontrolu-direnis-guclerinde-4999yy.htm",
  "content": "2006 sonunda yaptığı uluslararası toplantıda Afganistan'a asker yetiştiremediğini itiraf eden NATO güçleri Afganistan'da gerilemeye devam ediyor. Taliban önderliğindeki Afgan direnişi bahar ayları ile birlikte güçleniyor. Güney'deki Helman Eyaleti'nin kontrolünü kaybeden NATO güçleri direnişin kuzeye doğru yayılmasından endişe ediyorlar.\nDirenişçilerin liderlerinden Molla Dadullah, el-Cezire'ye yaptığı açıklamada \"Allah'a hamdolsun ki onlara karşı koyacak silahlarımız var. İşgalcilerin silahlarından da pek çok ganimet aldık. Elimizde hava savunması için gerekli roketler de bulunmakta. Baharla birlikte yeni başlattığımız operasyonun adını Bedir Savaşı koyduk.\" diye konuştu.\nİşgalcilere dönük saldırılar başkent Kabil'de de feda eylemleri ile sürüyor. İşgale karşı direnen Afgan güçleri kukla Karzai Hükümeti'ne de kayıplar verdiriyor. Nisan'ın son haftasında yapılan saldırılarda 7 Afgan işbirlikçi öldürüldü.\nAskeri gözlemciler Mart başında başladığı geniş çaplı operasyon ile güney eyaletlerinin ve Kandahar'ın kontrolünü bahar gelmeden kazanmayı hedefleyen NATO'nun; operasyonun başlangıcından altı hafta geçmesine rağmen mesafe kat edemediğini ifade ediyorlar.",
  "crawled_at": "2025-06-02T10:26:33.995943"
}