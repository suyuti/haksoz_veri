{
  "id": "19eb6b73-702f-468c-9ce7-6a6cfc8159dc",
  "title": "Beyazıt'tan Yükselen Ses: \"Yaşasın Küresel İntifada!\"",
  "author": "Haksöz",
  "year": "2003",
  "issue": "Sayı: 152 - Kasım 2003",
  "url": "https://www.haksozhaber.net/okul/beyazittan-yukselen-ses-yasasin-kuresel-intifada-3810yy.htm",
  "content": "26 Eylül Cuma günü, Beyazıt Meydanı'nda Cuma namazı çıkışı binlerce Müslüman'ın katılımıyla Filistin İntifadasına destek olmak ve Irak'ın emperyalistlerce işgalini kınamak amacıyla bir protesto gösterisi yapıldı. Bayanların da katıldığı Cuma namazının ardından tekbirler ve sloganlarla camiden çıkılıp üçüncü yılını dolduran Aksa İntifadası'nda ve Irak direnişinde şehid olan kardeşlerimiz için gıyabi cenaze namazı kılındı. Abdurrahman Dilipak ve Orhan Başkaya'nın birer konuşma yaptıkları gösteride \"Katil İsrail Ortadoğu'dan Defol\", \"Yaşasın Filistin Yaşasın İntifada\", \" Mazlumlar Tutsak, İşgal Altında, Yaşasın Küresel intifada\", \"Aksa'ya Selam Direnişe Devam\", \" Yasin'e Selam Direnişe Devam\", \" Katil ABD Ortadoğu'dan Defol\" ve \"MGK Irak'tan Elini Çek\" şeklinde sloganlar atıldı. \"İntifada Onurumuz Kurtuluşumuz\", \"Yaşasın Küresel İntifada\", \"Direnen Filistin Kazanacak\" yazılı dövizlerin ve pankartların açıldığı eylemde İsrail ve Amerika bayrakları da yakıldı. Grup Genç'in İntifada Marşı'yla katıldığı gösteri Kudüs Dergisi yazarlarından Ahmet Ağırakça'nın yaptığı dua ile sona erdi.",
  "crawled_at": "2025-06-02T10:26:33.995943"
}