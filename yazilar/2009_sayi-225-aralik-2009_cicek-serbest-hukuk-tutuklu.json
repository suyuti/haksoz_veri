{
  "id": "4579ec3d-afa9-49e1-9d41-b8b43aa6d801",
  "title": "“Çiçek Serbest, Hukuk Tutuklu!”",
  "author": "Haksöz",
  "year": "2009",
  "issue": "Sayı: 225 - Aralık 2009",
  "url": "https://www.haksozhaber.net/okul/cicek-serbest-hukuk-tutuklu-5964yy.htm",
  "content": "Darbe belgesinin orijinalinin ele geçirilmiş olması dahi yargı kurumları tarafından suçun sübutuna yeterli görülmedi. Darbe örgütlenmesinin mensubu Albay Dursun Çiçek'in ikametinin belli olması ve zanlının memuriyeti bahane edilerek salıverilmesi Özgür-Der ve Mazlumder üyeleri tarafından 14 Kasım 2009 Cumartesi günü Beşiktaş’taki İstanbul Ağır Ceza Mahkemesi önünde protesto edildi. Serbest bırakma kararı ile yargı üzerindeki asker gölgesinin tescillendiğinin ifade edildiği eylemde, halka ve siyasete karşı örgütlenmiş bir cunta yapılanmasına mensup olanların hangi durumda tutuklu kalması gerektiğine dair yargının sürekli darbeciler lehine esnediğine dikkat çekildi.\nÖzgür-Der Genel Başkanı Rıdvan Kaya, Mazlumder Genel Başkan Yardımcısı Cüneyt Sarıyaşar ve İLKAV Genel Başkanı Mehmet Pamak’ın yaptıkları konuşmalarda sorunun temelinde, merkezinde Genelkurmay'ın olduğu militarist yapılanma olduğu ve bu yapılanma ile hesaplaşmadan hukukun, temel hak ve özgürlüklerin teminat altına alınamayacağı vurgulandı. Türkiye'de darbeci zihniyetleri yetiştiren eğitim sistemi ve yasal düzenlemelere de dikkat çeken konuşmacılar, askeri bürokrasinin halka tahakküm etme yollarının kapatılması gerektiğini ifade et tiler.",
  "crawled_at": "2025-06-02T10:26:33.995943"
}