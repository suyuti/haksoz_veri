{
  "id": "95dd53fd-a47a-489a-97a8-4c6d8936d964",
  "title": "İsrail Vahşeti Fatih’te de Lanetlendi!",
  "author": "Haksöz",
  "year": "1996",
  "issue": "Sayı: 62 - Mayıs 1996",
  "url": "https://www.haksozhaber.net/okul/israil-vahseti-fatihte-de-lanetlendi-1296yy.htm",
  "content": "İsrail'in Güney Lübnan'daki katliamlarına karşı Yıldız Teknik, İstanbul ve Marmara Üniversiteleri'nde yapılan forumlarla başlayan eylemler zinciri Fatih'te devam etti.\n17 Nisan günü öğle namazından sonra Fatih Camii'nden çıkan müslümanlar Fevzipaşa Caddesi'ne inerek trafiği kestiler. Tekbirler eşliğinde, kelime-i tevhid bayrakları ve \"Kahrolsun terörist İsrail ve işbirlikçileri\" yazılı bir pankartla yürüyüşe geçtiler. Cadde boyunca süren yürüyüş esnasında \"İslami hareket engellenemez\", \"Mazlumların kanı zalimleri boğacak\", \"Kahrolsun işbirlikçi zalimler\", \"Laik dikta, siyonizme kukla\", \"İşbirlikçi zalimler hesap verecek\", \"Siyonist Uşaklar Türkiye'den Defolsun!\" şeklinde sloganlar atıldı ve İsrail, ABD ve TC-İsrail işbirliğine lanetler yağdırıldı.\nYürüyüşün sonunda İsrail bayrağı ateşe verildi. Halkın da alkışlarla destek verdiği protesto yürüyüşü müslümanların sessizce dağılmasıyla olaysız sona erdi.\nAnkara'da Gözaltı\nİsrail'in giriştiği katliamlara yönelik olarak terörist İsrail ve İşbirlikçilerini protesto eylemlerine katıldığı için Ömer Faruk Özkan, Ferit Gürbüz ve Yusuf isimli müslümanlar ve kimlikleri henüz belirlenememiş olan birçok kişi Ankara polisince gözlem altına alınmıştır. İsrail'in son katliamlarını protesto etmek İçin işgal altındaki Filistin topraklarında yahudiler bile gösteri yaparken polisin İsrail'den fazla İsrailcilik tavrı TC rejiminin gerçek yüzünü ortaya koyuyor.",
  "crawled_at": "2025-06-02T10:26:33.995943"
}