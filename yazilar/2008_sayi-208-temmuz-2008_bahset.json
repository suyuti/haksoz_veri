{
  "id": "152d95a8-a531-406e-9e01-eef8922f426c",
  "title": "Bahset",
  "author": "Bünyamin Doğruer",
  "year": "2008",
  "issue": "Sayı: 208 - Temmuz 2008",
  "url": "https://www.haksozhaber.net/okul/bahset-5574yy.htm",
  "content": "Barikatlardan söz et bana\nAteş çemberinde çağdaş uygarlığın\nSahte çiçeklerinden bahset\nEn güçlü silahları olan kelimelerden\nBeton parçasının üzerine oturan barbarlardan\nAnkara gölgesinden\nDokunduğumuz da seslerine öğretilerine\nZindan kalır elimizde\nBaşkent çürüğü öpüş dansları\nSimsiyah bir günahla korumalar altında\nEngerek yılanları\nKaos mevsimleri özgürlüğe geçit yok\nAma bilmezler bizim aşka yürüdüğümüzü\nŞehrin damarlarına kıyam sesleri sürdüğümüzü\nSabır kıyılarında\nGül kokusu hüzünlerle\nÖfkeyle direnerek dimdik duruyoruz\nBir fırtınanın önünde\nEmir var;\nPuslu camlardan güneşe bakıp\nBoş durmayacak özel kalemler\nDaireler muhkem kalelerde\nPlanlar projeler üretilecek\nElleriyle yaptıkları tüm putlar yenilecek\nBaşkent karanlık küf içinde\nSancılı sümüklü böcekler bitler\nŞapka şarap her yer çiftlik beyler\nAlınterinin ekmeğin yarası parlıyor\nBu susuşlar nereye kadar\nBul rüzgarını artık zaman daralıyor.",
  "crawled_at": "2025-06-02T10:26:33.995943"
}