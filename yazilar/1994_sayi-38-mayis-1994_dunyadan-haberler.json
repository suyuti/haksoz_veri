{
  "id": "93bceef3-572d-4fc6-a08c-918f38b112df",
  "title": "Dünyadan Haberler",
  "author": "Haksöz",
  "year": "1994",
  "issue": "Sayı: 38 - Mayıs 1994",
  "url": "https://www.haksozhaber.net/okul/dunyadan-haberler-624yy.htm",
  "content": "Fas'ta, Filistin ve Bosna'yla Dayanışma Yürüyüşü\nRabat'ta Filistinliler ve Bosnalılarla dayanışma yürüyüşü yapıldı. El-Halil katliamı ve Bosnalı müslümanlara yapılan zulmün hala devam ediyor olması sebebiyle, Fas İnsan Hakları Derneği (OMDH) merkezince düzenlenen yürüyüş çok sayıda insani, siyasi kuruluşun ve sendikaların katılımıyla gerçekleştirildi. Yürüyüş esnasında, El-Halil katliamı sonrasında oluşan uluslararası kamuoyunun dikkatini dağıtmak amacıyla, Lübnan'daki bir Maruni kilisesine düzenlenen bombalı saldırı ve Filistinliler ile Bosnalılar söz konusu olunca nedense sessiz kalmayı tercih eden süper güçler de kınandı.\nImpact\nCezayir Askeri Devleti Tıkanıyor\nSon günlerde Cezayir'deki siyasi durum şiddet krizine dönüşmüştür. Askeri devlet aldığı tüm kararlara rağmen müslümanların rejime karşı uyguladığı şiddet politikasını önleyememektedir.\n2 yıldır süren olayların akabinden son günlerde meydana gelen çatışmalarda 51 müslümanın öldürüldüğünü polis yetkilileri açıkladılar. Halkın tanımasından ve müslüman gerillaların intikamından korkan Cezayir polisi sokaklarda eşkıya gibi yüzlerini kapatarak dolaşabilmededirler.\nSon günlerde grev dalgası Cezayir ekonomisini daha da içinden çıkılmaz hale getiriyor: 1500 benzin istasyonu işçisinin grev kararı açıklandıktan sonra benzinliklerin önünde uzun otomobil kuyrukları oluştu.\nCezayir Merkezi Basım Şirketi işçileri de greve destek verdiler. Fransa Haber Ajansı'nın Cezayir'den bildirdiğine göre, grev devam ederse 25 gazete ve dergi yayınını durdurmak zorunda kalacaktır.\nKeyhan Heva-i\nTunus'ta Eleştiri Yasak\nTunuslu yetkililer yönetim karşıtı eleştirileri susturmak için yeni bir kampanya başlattı. Kampanya gereği muhalif unsurlar tutuklanıyor ve yabancı basına kısıtlamalar getiriliyor. Hükümetin, baskı kullanmaktan vazgeçmesi halinde komşusu Cezayir'de yaşanan siyasi karışıklığın ülkeye sıçrayacağı korkusundan dolayı bu şekilde hareket ettiği açıkça görülmekte. Kampanya uluslararası insan hakları dernekleri tarafından kınandı ve Fransa Hükümeti bazı Fransız gazetecilerine karşı takınılan tavırdan duyduğu kaygılarını Tunus yönetimine bildirdi.\nCumhurbaşkanı Zeynel abidin b. Ali ise hükümetin hareketlerini savundu. Yeni seçilen parlamentonun açılışında yaptığı konuşmasında, insan hakları derneklerini ve yabancı gazetecileri Tunus'un içişlerine karışmakla suçladı ve ülkenin itibarına leke sürmeye çalışanlarla sonuna kadar mücadele edeceğini belirtti.\nMiddle East International\nKahire de Bir General Öldürüldü\nEn kıdemli güvenlik görevlisi olan General Rauf Hayrat, 10 Nisan günü başkent Kahire'de müslüman militanlar tarafından düzenlenen silahlı saldırı sonucu öldü. General Hayrat, İçişleri Bakanlığı'nın İslami hareketlerle kanundışı yöntemlerle mücadele etmede kullandığı, çoğunluğu silahlı sivillerden oluşan Devlet Güvenlik Araştırmaları Bölümü anti-terör kolu başkanıydı. Mısır istihbarat teşkilatında çalışan diğer görevliler gibi kimliği gizliydi. Polis tarafından korunmuyor ve böylece dikkat çekmiyordu.\nGeneralin öldürülmesi Mısır'da alışılmışın üzerinde bir etkiye sebep oldu. Görgü tanıklarına göre, olay günü General Hayrat piramitler bölgesindeki bir banliyöde arabasına bindi. Bu esnada yaklaşan bir araçtan üç kişi otomatik silahlarla ateş açtı. Dördüncü bir kişi motosikletle General Hayrat'ın aracına yaklaşıp, kırılan camdan içeriye doğru el-bombası attı. Cemaat-i İslami olayı sahiplendi ve bunun diğerlerinin başlangıcı olduğunu belirtti.\nGeneral Hayrat'ın öldürülmesi, geçtiğimiz haftaları güvenlik önlemlerini arttırmakla geçiren hükümette de şok etkisi yarattı. Yoğun tutuklamalar, sınırdışı etmeler ve polisin örgüt içine sızma çabaları sonucu, Cemaat-i İslami, faaliyetlerini büyük oranda azaltmıştı. Geçen Şubat ayından beri Cemaat-i İslami güçlü olduğu Asuat dışında neredeyse hiç bir eylem yapmamıştı.\nMiddle East International\nKuzey Irak'ta Fesad Yuvaları\nKuzey Irak'ta, son iki yılda Batı Hıristiyan kuruluşlarının faaliyetleri sonucunda süslenmiş isimlerle kurulan özel bürolar fesat merkezlerine dönüştürülmüşlerdir.\nDahok şehrinden gelen gözlemcilere göre Kuzey Irak'ta \"Kadın Güzellik Salonları\" adı altında açılan yüzlerce fuhuş merkezi ayrıca hayır kurumları adı altında yürütülen Hıristiyan misyoner faaliyetleri İslami yok etmek için faaliyet göstermektedirler.\nHaber kaynakları Kuzey Irak'ta fesadın yaygınlaşma nedeni olarak, kötü iktisadi durumu, Batı'nın dini faaliyetlerini, porno filmlerin yaygınlaşmasını ve yardım örgütleri işçileriyle oluşturulan münasebetler sonucunda uyuşturucu madde alım-satımının yüksekliğini göstermektedirler.\nKeyhan Heva-i\nİran ve Türkiye\nİki ülke arasında gerçekleşen İran-Türkiye Güvenlik Alt Komisyon Toplantısı Tahran'da yapılarak, uyuşturucu madde kaçakçılığı ve terörizm konularında görüş alışverişinde bulunuldu. Toplantıda ayrıca, Türk heyetine ABD Casus Teşkilatı CIA'nın, uluslararası uyuşturucu madde kaçakçılığını Türkiye topraklan üzerinden yürüttüğüne dair belgeler sunuldu.\nİttilaat\nPakistan'a ABD Empozesi\nAmerika kendi ürünlerine pazar bulmak için Pakistan hükümetinden alkollü içeceklerin kullanımı yasağını kaldırmasını istedi.\nKaraçi'de çıkan Emen gazetesine göre Amerika gayrimeşru isteği için şu sebebi gösterdi: \"Pakistan'da alkollü meşrubatların satışının serbest olması, uyuşturucu madde kullanımının yaygınlaşmasını azaltır.\"\nKeyhan Heva-i",
  "crawled_at": "2025-06-02T10:26:33.995943"
}