{
  "id": "0828f934-9ce3-4f5f-b529-2ccb19656d29",
  "title": "Ankara’daki iftarda Filistin'le Dayanışma",
  "author": "Haksöz",
  "year": "2002",
  "issue": "Sayı: 141 - Aralık 2002",
  "url": "https://www.haksozhaber.net/okul/ankaradaki-iftarda-filistinle-dayanisma-3521yy.htm",
  "content": "16 Kasım 2002 Cumartesi günü İLKAV (İlmi ve Kültürel Araştırmalar Vakfı)'ın düzenlediği geniş katılımlı iftar yemeğinin ardından Filistin'le ilgili düzenlenen program coşkuyla izlendi. Müstakil bir gece programına dönüşen toplantıda Filistin'deki zulmü ve katliamı gösteren sinevizyon ilgiyle izlendi. Mehmet Pamak, \"Filistin ve Sorumluluklarımız\" konulu bir konuşma yaptı. Hamza Türkmen ve Kazım Sağlam Filistin Dostları Girişimi'ni (FDG) tanıttılar. \"Eğer Ramallah'ta, Gazze'de, Cenin'de müslüman kardeşlerimizin evlerini bombalayan uçaklar Konya hava sahasında eğitimlerini tamamlıyorlarsa o halde Türkiye'yi İsrail'den farklı kılan nedir? Bu açıdan bakıldığında da Filistin, aynı zamanda Türkiye'dir.\" diyen Türkmen, konuya duyarlı olan herkesin FDG'nin bir üyesi olması gerektiğini belirtti. Kapanış konuşması için kürsüye gelen Şeyho Duman, 17 yıldır muhacir konumunda yaşayan Yalçın İçyer'i (Cumali Hoca) dua yapmak üzere mikrofona davet etti. Başta Filistinli kardeşlerimiz olmak üzere tüm dünya Müslümanlarının sorunlarını ve kurtuluş istikametlerini dile getiren Y. İçyer'in coşkulu duasından sonra program sona erdi.",
  "crawled_at": "2025-06-02T10:26:33.995943"
}