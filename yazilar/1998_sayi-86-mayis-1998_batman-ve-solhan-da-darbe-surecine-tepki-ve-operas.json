{
  "id": "ebb7f2b6-4549-403d-9d1d-0f784862a6fd",
  "title": "Batman ve Solhan'da Darbe Sürecine Tepki ve Operasyonlar",
  "author": "Haksöz",
  "year": "1998",
  "issue": "Sayı: 86 - Mayıs 1998",
  "url": "https://www.haksozhaber.net/okul/batman-ve-solhanda-darbe-surecine-tepki-ve-operasyonlar-2021yy.htm",
  "content": "Geçtiğimiz ay Batman ve Bingöl/Solhan'da gerçekleştirilen eylemler, 28 Şubat süreciyle başlayan fiili darbe olgusuna ve ülkenin dört bir yanında gerçekleştirilen baskılara karşı sessiz kalınmayacağının bir ifadesiydi.\nDüzen, uzun süreden beri ve özellikle PKK'nın bölgede zayıflatılması ve geriletilmesinin ardından bölgedeki müslümanlara yönelik baskılarını arttırmıştı. Özellikle kırsal bölgelerde köy ve kasabaların çıkışlarında yol kesme, halkın evlerinden apar topar götürülmeleri ve özellikle başörtülü memur ve öğrencilere yönelik baskılar, bölgede sosyo-politik açıdan güçlenen İslami kimlik sahiplerini sindirmeye yönelik girişimler olarak görülüyordu. Batman ve Solhan'daki gösteriler de bu baskılara karşı yükselen tepkinin bir ifadesiydi. Bu arada bölge müslümanlarına karşı başlatılan operasyonlar, sadece hukuk dışı tutuklamalar ve mahkumiyetlerle sınırlı kalmıyor. Hizbullah'ın İlim grubunu oluşturmakla suçlanan birçok kişi, keyfî olarak gözaltına alınıyor, tutuklanıyor ve işkence mağdurları arasına katılıyordu. Nitekim sistem, gerçek yüzünü Bursa ve Batman'da düzenlediği operasyonlarda uyguladığı yargısız infazlarla bir kez daha ortaya koyuyordu.",
  "crawled_at": "2025-06-02T10:26:33.995943"
}