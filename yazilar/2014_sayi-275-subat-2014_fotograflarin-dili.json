{
  "id": "9fe63139-5d02-4742-9ee2-7a814af9964c",
  "title": "Fotoğrafların Dili",
  "author": "Bünyamin Doğruer",
  "year": "2014",
  "issue": "Sayı: 275 - Şubat 2014",
  "url": "https://www.haksozhaber.net/okul/fotograflarin-dili-6986yy.htm",
  "content": "Kaybettim gözlerimi\nKızgın demirlerle dağlanarak\nBıçak ucundan damlayan kan\nÇiziyor altını vahşetin\nTriger kayışlarıyla boğulan insanlar\nOnurlu direnişe bayrak oldular\nÇok uluslu şirketler\nİkiyüzlü Batı\nVahşi Amerika ve Rusya\nVelhasıl umarsız dünya\nAtardamarları atmaz olmuş insanlığın\nUmutlar dargın\nBombaların ayazında\nGözlerinden isyanlar boşaltan anne\nKanlı bir mezarlığa dönen Şam’da\nÇaresiz bir başına\nDehşet acıların kıyamında\nTükenmiş insanlığın suratına tükürüyor\nEllerini açmış bir ihtiyar nine\nEy muntakim olan Rabbim duasında\nMazlum nefesiyle\nYermük mülteci kampından açlık damlıyor\nSemirmiş tok insanların günlerine\nUtanacaklar mı diye\nBir deri bir kemik kalmış cesetlerden\nBir tonluk sükût düşüyor üstümüze\nKan damlıyor firavun Esed’in köpek dişlerinden\nTescilli esfel-i safilinden...",
  "crawled_at": "2025-06-02T10:26:33.995943"
}