{
  "id": "02001082-1e19-40df-9543-c36d5ced66aa",
  "title": "Bursa’da “Başörtüsüne Özgürlük” Paneli",
  "author": "Haksöz",
  "year": "2005",
  "issue": "Sayı: 170 - Mayıs 2005",
  "url": "https://www.haksozhaber.net/okul/bursada-basortusune-ozgurluk-paneli-4334yy.htm",
  "content": "Bursa'daki \"İnanca Saygı Başörtüsüne Özgürlük Platformu\" 15 Nisan Cuma günü Eğitim Araçları Salonu'nda bir panel düzenledi.\nBaşörtüsü zulmünü içeren bir slayt gösterisinin ardından söz alan Gülşah Bahadır, Dilek Gürgen, Tuba Kaya ve Naciye Kaynak ise muhatap oldukları başörtüsü yasağı hakkındaki görüş ve düşüncelerini dile getirdiler.\nDaha sonra ise panel yapıldı. Memur Sen Genel Başkanı Ahmet Aksu, Av. Veysel Aşkın, Av. İsmail Aydos, Mazlumder Genel Başkanı Ayhan Bilgen ve Özgür-Der Beykoz Şube Başkanı Zehra Ergül yasak hakkında değerlendirmelerini yaptılar.\nYaklaşık 300 kişinin dinlediği panelde konuşmacılar tarafından birbirinden farklı çözüm önerileri ortaya konuldu. Konuşmalar, Müslüman kadınları sosyal hayattan tecrit etmek üzere yürürlükte tutulan başörtüsü yasağı son buluncaya kadar mücadele edileceği noktasında odaklandı.",
  "crawled_at": "2025-06-02T10:26:33.995943"
}