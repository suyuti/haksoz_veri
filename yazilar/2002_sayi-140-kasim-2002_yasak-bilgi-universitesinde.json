{
  "id": "9e76c0bd-db28-4eb4-822f-0a95af14f748",
  "title": "Yasak Bilgi Üniversitesi’nde",
  "author": "Haksöz",
  "year": "2002",
  "issue": "Sayı: 140 - Kasım 2002",
  "url": "https://www.haksozhaber.net/okul/yasak-bilgi-universitesinde-3486yy.htm",
  "content": "28 Şubat süreciyle birlikte yaşadığımız ülkede insan hak ve ihlalleri, yasaklar, baskılar had safhaya ulaştı. Bilimle, eğitimde kafileyi yükseltmekle ilgilenmeleri gerekenler, insanların kılık kıyafetleriyle uğraşmaktalar. Hepsi sözde insan hakları savunucusu, hepsinin dilinde de özgürlük lafları. Halbuki uygulanan hukuksuzluklar ve başörtüsü yasağı bunun aksini kanıtlıyor.\nYasakçılar en son başörtüsü yasağını bugüne kadar isminden 'Özgürlük Üniversitesi' diye bahseden İstanbul Bilgi Üniversitesinde de uygulamaya koydu. Ve Bilgi. Üniversitesi de yasaklı üniversiteler arasındaki yerini aldı.\nBaşörtüsü yasağı Bilgi Üniversitesinde 13 Nisan 2002 tarihi ile başladı. Ve başörtülü öğrencilerin derslere ve sınavlara alınmaması yolundaki bu yasak üniversite'nin yeni bir döneme başladığı 07 Ekim 2002 tarihi itibari ile daha da netleşerek, daha sistemli, daha bilinçli olarak uygulanmaya, konuldu ve başörtülü öğrenciler okul kapısından içeri alınmadı.\nÜniversite'de ki bu yasak 7 Ekim 2002 tarihinde bir grup başörtülü öğrenci tarafından okul önünde yaptıkları basın açıklaması ile protesto edildi. Açıklamada öğrenciler; inandıkları değerlere bağlılıklarını her zaman vurgulayan ve bu değerler uğruna mücadele vermiş olduklarını belirten üniversite hocalarını kişilikli ve onurlu mücadelelerinde kendi yanlarında olmaya çağırarak, yasağa karşı duyarlı ve tepkili öğrenciler olarak inançlarını yaşamaktan vazgeçmeyeceklerini ve onlar uğruna taviz vermeksizin mücadele edeceklerini söylediler.",
  "crawled_at": "2025-06-02T10:26:33.995943"
}