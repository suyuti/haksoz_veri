{
  "id": "d6b8fcdc-6991-4ea8-851a-5c9bb797d982",
  "title": "‘Din İstismarı’ Davasını İstismar Etmek Kime, Ne Kazandıracak?",
  "author": "Süleyman Bayraktar",
  "year": "2008",
  "issue": "Sayı: 209 - Ağustos 2008",
  "url": "https://www.haksozhaber.net/okul/din-istismari-davasini-istismar-etmek-kime-ne-kazandiracak-5600yy.htm",
  "content": "Yazarımız Kenan Alpay’ın\nHaziran 2008\nsayımızda yayınlanan yazısına İslamiyat Dergisi sahibi Süleyman Bayraktar’ın cevabi yazısı\nKenan Alpay imzasıyla\nHaksöz\ndergisinin Haziran sayısında\n‘Geleneksellik ve Modernizm Kıskacındaki Din İstismarını Kim, Nasıl Önleyecek?’\nbaşlıklı eleştirel bir yazı yayımlanmıştır. Bu yazı, bir firmanın dini kavram olan\ntekbir\nkelimesini, marka olarak kullanmasına yönelik açılan davayı ve davayı açanlardan biri olarak şahsımla ilgili değerlendirmeyi içermektedir. Kenan Alpay’ın prensip olarak bir firma tarafından\ntekbir\nin ya da başkaca dini kavramın marka olarak kullanılmasına karşı olduğu anlaşılmaktadır. Yazının başlığına bakıldığında\ngeleneksellik\nve\nmodernizm\nkıskacında kalan\ndin\nistismarı\nnıkimin, nasıl önleyeceği ile ilgili yazarın, bir öneri sunacağı izlenimi edinilmektedir.\nGelenekselci\ntutum karşısına\nmodernist\ntutumu yerleştiren yazar manidar bir şekilde\nradikal\ntutumu görmezlikten gelmektedir. Acaba yazar teorik olarak\nradikalizm\ni/\nfundamentalizm\ni bir tutum olarak modernizmin içinde mi görmektedir? Ya da radikal tanımlamasının dışarıdan giydirilen bir gömlek olduğunu düşünerek\nkökten\nred\nmi etmektedir? Eğer radikalizmi görmezliğinin arkasında bu son yaklaşım varsa, başkalarını kendisinin kolayca tanımlamasına ne demek gerekir? Yoksa radikal tavırları, soğuk savaş sonrası oluşan\nYeni Dünya\n’nın\nİslam Ülkeleri\n’ne müdahale zemini için teşvik ettiği kontrollü hareketler olarak görüp, hiç dikkate almamakta mıdır? Başlıktaki\nkim\nsorusunun cevabı\nradikaller\nmidir? Öyleyse soruyu tekrarlayacak olursak din istismarını\nsiz\nnasıl önlerdiniz?\nÖteden beri\nümmetin\nsorunları\nna yönelik ilgileri bulunan\nHaksöz\ndergisi ve oluşturduğu çevrenin din istismarına yaklaşımları ve istismarın önlenmesine yönelik çözüm sunmaları doğal bir durum olduğu kadar, vicdani sorumluluklarının da gereğidir. Buna kayıtsız kalmaları düşünülemezdi. Ancak yazıdan beklenen önerilecek çözümün Müslümanları rahatsız etmeyecek şekilde makul ama tartışmaya açık olacağı ile ilgildir. Yazının başlangıç cümleleri bu beklentiyi haklı kılmakla birlikte; yazar hemen sonrasında, yazı başlığından, davadan ve davanın konusu olan din istismarından hemen uzaklaşmıştır.\nMeğer yazarın niyeti bu konuyu bahane ederek dava sahiplerinden şahsımla ilgili bir değerelendirme yapmakmış!\nBöylece sosyal ve ekonomik özgeçmişim çerçevesinde beni analiz ederek haksızca yargılamaya kalkmış; bugüne kadar özgünlüğünü koruyarak ve hiçbir yere eklemlenmeden yapılan çalışmaların içinde detay olan bir iki konuyu olduğundan farklı göstermiştir. Böyle bir davranışın objektifliğini ve İslamiliğini okuyucunun takdirine bırakıyorum. Bu yaklaşımından dolayı kendisinin ve çevresinin\ntotolojiyi\nve\nbütünselliği\niyi hazmettiklerini söylemek düşünce mantığıma uymamaktadır.\nDüzeltilmesi gereken birkaç bilgi hatası olmasaydı, bu eleştiriye cevap verme gereği duyulmayabilirdi. Sadece düzeltme amaçlı bir metin gönderilseydi,\n‘hakkında neler denilmekte, o ise soğuk bir\ntavırla bilgi yanlışlığı düzeltmekte’\ndemezler miydi büyük çoğunluğu aynı zamanda\nİslamiyat\nokuyucusu olan duyarlı\nHaksöz\nokurları. Yoksa konuyla ilgili yazar tarafından farklı bir çözüm önerisi getirilmiş de, bu çerçevede tartışma yapılıyor değildir. Yazısından anlaşıldığına göre yazar beni iyi tanımaktadır. Ben ise kendisini tanımamakta, sadece\nHaksöz’\ndeki yazıları ve\nÖzgür-Der\n’deki etkinlikleriyle bilmekteyim. Kim olduğunu, kaç yaşında olduğunu, nereli olduğunu; ne iş yaptığını; memur mudur, müdür müdür; müellif midir, muallim midir; mücahit midir, müteahhit midir, bilmem. Sadece bildiğim odur ki, ben yeryüzündeyim;\nhayatım\nve yaptıklarım kendisine\nmalum\nolduğu gibi, herkesçe de bilinmektedir. Ancak öyle zannediyorum ki,\nKenan Alpay’ın\nhayatı\nve\nilişkileri\nen azından benim için olduğu kadar, okuyucuların büyük bir kısmı tarafından da\nmeçhul\ndür.\nTEKBİR’in Marka Olarak Kullanılmasını Engellemek İçin Açılan Dava\nDini kavram, sembol ve değerlerin uzun süredir şirket ismi ve marka olarak kullanılmakta olduğu herkesçe bilinen bir husutur. Markalaşma, kapitalizmin bir olgusu olmakla birlikte; dini kavramların ticari hayatta bu şekilde kullanılması modern bir karşılaşmadır. Bu durumu\ndinin\nmodern zamanlara\nhakim kılınması\nve hayatın tümüne\ntatbik edilmesi\nmücadelesi\nnin bir parçası olarak yapılması radikal düşüncenin gereği olabilir, ancak başlangıçta masum olsa da, gelinen bu biçimi izah etmesi gerekmektedir. Dini kavramların bugünkü haliyle kullanılmasının ne\ntebliğ\nkavramıyla ne de\nemr-i bil maruf\nmisyonuyla ilgisi olduğu söylenemez. Aksine bu şekliyle kullanılması olsa olsa\nifsad\nile izah edilmeli ve\nnehy-i anil münker\nkapsamında görülerek mücadele edilmesi gerekmektedir. Bu mücadele, hem\nteorik\n(dil ile) hem de\npratik\n(el ile) olarak yapılmalıdır. Sadece söz söylemek her zaman bir sonuç getirmez. Eğer pratik olarak düzeltilmek isteniyorsa, ancak bu\nhukuk\nla mümkündür. Yoksa bir\ninsiyatif\ndoğrultusunda birkaç kişiyle gidip\ntabela\nyı indirmek ya da yapılan\ndefile\nleri basarak engel olmak\nhukuk\ndevleti\nnde olacak şeyler değildir. Bu devletin vasfı da önemli değildir. Bunun Türkiye’de olmasıyla Almanya’da ya da İran’da olması arasında bir fark yoktur. Bu bağlamda,\n‘Neden İslami bir hususu laik\nmahkemelere\ntaşıyarak çözmeye\nçalışmaktasınız?’\neleştirisinin tutarlı yanı yoktur. Eğer bir girişim başlatılmışsa,\n‘Neden başka\nhususlarda da\nmücadele yapmıyorsunuz?’\ndemenin de bir anlamı yoktur. Kimin neyle, niçin, nerede ve nasıl mücadele yaptığının\nkatiplik\ngörevini üstlenmiş olmak, anlaşılır değildir. Kaldı ki, nehy-i anil münkerin bir sıralaması da söz konusu olamaz. Herhangi bir kötülüğü\nidrak\neden kişi, anlayışı doğrultusunda mücadelesini yapar. Dolayısıyla bu hususta niçin bizimle değiller diye hiç kimseyi mesul tutma hakkımız olmadığı gibi, başkalarının da idrakleriyle yaptıkları bir mücadeleye katılmayışımızdan dolayı bizi mesul tutma hakları yoktur. Hayırlıgörülen bir konuda desteklenmek için başkaları sadece teşvik edilir.\nDavanın hem siyasi hem de simgesel boyutu vardır. Bu dava, sadece\ntekbir\ni\nmarka\nolarak kullanan şahısla ilgili değildir. Benzer tüm ticaret firmalarına somut bir tepkidir. Teknik olarak hepsi için, ortak bir dava açma imkanı olmadığından en yaygın olanı, en aleni olarak bilineni ve en büyüğü dava konusu yapıldı. Aslında bu tepkinin arkasında topyekûn bir zihniyet ve yaklaşımın sorgulanması yatmaktadır. Bunun\nteolojik\nve\nsosyolojik\nyönü ayrıca ele alınmalıdır.\nİslamiyat\ndergisinin\nDin İstismarı\nözel sayısında bu konu birçok açıdan ele alınmış ve irdelenmiştir. Gelinen noktada bugün, 28 Şubat’tan sonra yaşanan düşünsel kırılmanın etkisi ve sermayenin muhafazakâr kesimle bu denli tanışmasıyla birlikte dini kavramlar, kapitalizmin kuşatması altına girme tehlikesiyle karşı karşıya gelmiştir.\nUzun zamandır dava açma fikri oluştuğu halde, bugüne kadar yapılmayışının nedeni; bu davayı tek başına açmama düşüncesinden ve geçen sürede muhafazakâr-dindar çevrelerin bunu yanlış anlama ihtimallerinin olacağından kaynaklanmıştır. Geçen süreç, yazarın önerdiği\ntedrici yöntem\nin fiilen gerçekleşmesini sağlayarak vicdanlarda böyle bir davanın açılmasını meşrulaştırmıştır. Muhafazakâr ve İslamcı kesimin yayın organlarında davanın olumlu olarak yer edinmiş olması ve desteklenmesi zamanlamanın doğru olduğunu göstermektedir.\nHaksöz\ndahil birçok internet sitelerinde dava ile ilgili haber, alıntı ve yazıların sonunda yapılan okuyucu yorumlarına bakılırsa, değerlendirmeler görülmüş olunur. Dini kavramların\nmarka\nolarak kullanılması, davada beraber olduğumuz\nİlhami Güler\n’i de uzun zamandır rahatsız etmekteydi. Bu bağlamda,\n‘Tekbir’in Tekstil Markasına Tahvili’\nbaşlıklı son yazısı üzerine konuşurken, bunu hukuken engellemenin mümkün olduğunu söylemem karşısında aldığımız kararla, bu çalışmayı başlatmış olduk. Dolayısıyla dava İlhami Güler’le birlikte, yargıya müracaatımız sonucunda açılmış oldu. Yoksa yazarın vehmettiği\nderin\ngüç\nlerle ilişkisi olmadığı gibi dava açmak için, öyle bir güce ihtiyaç olduğunu düşünmek kuruntudan ibarettir. Bunun için\nhukuki\ndayanağı olan bir\ndilekçe\nyeterlidir. Ayrıca yazarın ima ettiği gibi, davanın\nİslamiyat\ndergisinin kurumsal yapısıyla da herhangi bir ilgisi yoktur.\nYazar, kendi içinde anlamı büyük ama o kadar da mütevazi olan bu girişimi\nkomplocu\nbir yaklaşımla ele alarak farklı noktaya çekmektedir. Dini kavramların sosyal hayattan tamamen silinmesine neden olacak süreci başlatarak; Müslümanların başını belaya sokacak şekilde\nyargı\nile ilişki içinde\ntetikçi\nolduğumuz ithamını rahatlıkla yapmaktadır. Hiçbir insaf vevicdan sahibi bu sorumsuzluğu kolaylıkla yapamaz. Bu itham karşısında\n‘Dilin kemiği yok\nmu denmeli?’\nyoksa iftirasını ispata davet mi etmeli? Şimdilik yazara bunun\nhesab\nının mutlak sorulacağı bir\ngünü\nn geleceğine\ninancı\nmın tam olduğunu söylemek isterim. Siyasi ve stratejikdüşünceye sahip olanlar kabul eder ki;\nbu dava, hiçbir zaman yazarın iddiası doğrultusunda\nsonuçlar doğurmayacağı gibi olsa\nolsa tersi sonuçlar doğurur.\nYazar, bu tarz spekülasyonlaryaparak, yargıyla iş tutulduğunu söylemekte; değerlendirmesiyle de,\n‘\nİslamiyat\nçılar bu işler, size düşmez, siz kendinize ve yanlışlarınıza bakın!’\ndemeye getirmektedir. Peki, bu dava açılmasaydı, din istismarıkonusunda\nmahalle\nde, siz hangi\ntemizliği\nyapacaktınız? Yöneticiliğini yaptığı\nHaksöz\ndergisinde, yazısının yayımlandığı sayıda, ‘\nHüseyin Üzmez Vakası’\nbaşlıklı yazıda\n‘Bu ve benzer konularda neden önceden tavır alınmaz?’\nşikayetinde bulunan Rıdvan Kaya’nın sağduyulu, herkesin paylaşacağı şu cümlelerine sanırım yazar iştirak ediyordur:\n“... ‘Siz önce kendinize bakın!’ demek hiçbir sorunu çözmüyor, zaaflarımızın izalesini de getirmiyor. Önemli olan, gerekli olan bizlerin kendi mahallemize yansıyan tutarsızlıklara, ölçüsüzlüklere, çirkinliklere gerektiği anda ve gerektiği netlikte tavır almamız...”\nDin istismarı ile mücadele, o dine samimiyetle inananların yapacakları bir husustur. Aksi olduğu zaman bu kavram, istismar edilerek dinin tezahürleriyle mücadeleye dönüşmekte, bu da dindarları rencide ve rahatsız etmektedir. Maalesef yüzyıldır ülkemizde yaşanan\nirtica\nmücadelesi\nhep bu tarz sonuçlar vermiştir. Bu durumu yazar da kabul etmektedir ki, onların değil de bizim dava açmamızı yadırgamaktadır. Ancak evrensel hukuk mantığı din istismarı ile ilgili şikayet hakkını o dine inananlara bırakmaktadır. Böylelikle Türkiye’de yüzyıllardır yaşanan çelişkili durum, bu davayla ortaya çıkmış oldu. Bu tartışma, bizim niçin dava açmış olmamızla ilgili değil de, din istismarının bu kadar kolayca istismar edilmesiyle ve bunu kimin istismar ettiği, kimlerin de buna fırsat verdiğiyle ilgili yapılmalıdır. Hem\nlaikçi kesim\nin hem de\ndini kesim\nin uç gazetelerinin, davayla ilgili sessizliği bunu izah edecek ipuçları veriyor olsa gerek. Bu durumda, dini bu denli istismar ederek kullananlarla, din istismarını istismar ederek dine karşı olumsuz tavıralan iki ucun beslenmeleri için birbirine olan ihtiyaçları dolayısıyla zımni\nittifak\nyaptıklarını düşünmek, yazarın kurgularından ve vehimlerinden daha insaflı kabul edilemez mi?\nDavanın dilekçesi incelendiği zaman\nreferans\nlarımızın ne olduğu daha net gözükecek; ne\nliberalizm\nle ne de\nlaiklik\nle ilgili herhangi bir vurgunun olmadığı anlaşılmış olacaktır. Ayırıca bu husuta genel yaklaşımımızın ne olduğunu, gerek İlhami Güler’le ilgili Halime Gökçe’nin\nStar\ngazatesinde, gerekse benimle Nuriye Akman’ın\nZaman\ngazetesinde yapmış oldukları söyleşilerde görmek mümkündür. Yine\nYeni Şafak\ngazetesinde yayınladığımız konuyla ilgili yazıya bakılması halinde bizim yapmak istediğimiz daha net anlaşılacaktır.\nÖzgeçmişim ve Kurgular\nYazar, yukarıda belirtildiği gibi yazısının ağırlığını, benimle ilgili değerlendirmelere ayırmış; üzüm yemeği değil, bağcı dövmeyi esas almıştır. Yazar bunu\nAK Parti\n’den geçen seçimlerde aday olmak için hazırladığım özgeçmiş ile o zaman yapılan basın toplantısındaki konuşma metni çerçevesinde oluşturduğu kurgularla yapmıştır. Öncelikle belirtilmesi gerekir ki,\nİslami Araştırmalar\nve\nİslamiyat\nhiçbir zaman yayın kurulu ve yazarları olarak aynı refleks içinde\ncemaat\nmisyonu\nyla hareket eden dergiler değildir. Ortak bir zeminde beraber çalışma yapmanın dışında herkesin bireysel etkinlikleri, kariyerleri ve çalışmaları kendi yaşamları ile ilgilidir. Yayın kurulunun ve yazarların\nakademik\ngörevlerinin yanında,\ndevlet\nkurumu\nolan\nDiyanet\nveya başkaca kurumlardaki\nbürokratik\ngörevleri\nİslamiyat\n’ı bağlamıyorsa, siyasi ilişkiler ve neticesinde ortaya koyulan çalışmalardaki\ndoğru\nlar ve\nyanlış\nlar da sadece beni bağlar; ne\nİslamiyat\n’ın kurumsal yapısı ne de hiçbir kimse bundan sorumlu tutulamaz.\nYazarın kurgularına neden olan, Rahmetli Özal’la olan yakın ilişkim ve onun vasıtasıyla yapmış olunan faaliyet ve etkinliklerdir. Bu çalışmalar, o gün hissedilmediği kadar\ntarihi\nönem\ne haizdir. Hemen belirtmek gerekir ki, yazar ve çevresinin bu konulardaki duruşlarını koruyor olmaları takdir edilecek bir durumdur. Çünkü onlarla hemen hemen aynı çizgide olan birçok kimse, Özal döneminde yapılan çalışmalara radikal tepki gösterdikleri halde, bugün\nAK Parti\nve Tayyip Erdoğan’la siyaset yapmayı kolaylıkla içselleştirebilmişlerdir. Bu kolayca çözülebilme acaba\nradikal\ntutumun bir özelliği midir? Yazarın içinde bulunduğu çevre ise, en azından politikaya aktif olarak katılmayarak, tutarlılıklarını korumaya devam etmektedirler. Yazar, olmayan şeyleri kendi mantığıyla özgeçmişten rahatlıkla çıkartmakta ve buna dayanarak yorum yapmaktadır.\nÖzgeçmişimin hiçbir yerinde Doğan Bayazıt’ın\ndanışmanlığını yaptığım yazmamaktadır.\nAlıntıladığı cümlenin dışında herhangi bir ifade olmadığı halde, yazar bu cümleyi bile yanlış anlamaktadır. Yazarın kendi algısıyla oluşturduğu danışmanlıkla ilgili uzunca kurgusu, ancak komploculukla ve\nkomik\nlikle izah edilebilinir. Yazar, camiasının dışına bir gün çıkacak olursa şayet, ilişki kurduğu herkesi sınava tabi tutup, cahillereakaid veilmihal bilgilerini öğreterek\nıslah\n, kafir ve zalimleri de\ninzar\nile\nirşad\netmeyi sadece kendisine misyon edinmiş olacak izlenimi vermektedir.\nYazarın yanıldığı bir diğer husus ise, söz konusu\ndevletlü\nyle yapılan çalışmaları, profesyonel bir ilişki şeklinde algılamasıdır. Ne yazarın altını çizerek sıkça belirttiği Özal’la olan yakınlıkta ve sayesinde yapılan çalışmalarda, ne de herhangi bir şekilde\ndini\nhizmet\nkarşılığı ya da\nsiyasi\nbir\nçalışma\nkarşılığı parasal bir ilişki içinde hiçbir zaman bulunmadım. Dolayısıyla bunlardan bir kazanç elde edip,\nDergi\n’yi ve yapılan çalışmaları finanse etmek mümkün değildir. Böyle olduğunu yazarın bilmeyişi yadırganmamakla birlikte, bu ayrıntıyı da bilmesi gerekir. Galiba yazarın bilinçaltı, devletlüyle ilişki kurmanın temelinde, sadece bir\nulufe\nalma ve onun karşılığında onları toplum nezdinde\nmeşrulaştırma\nmantığı yatmaktadır. Bu duruma ancak,\n‘Kişi başkasına bakınca, kendisini onda görürmüş!’\ndenilir. Maişetim ve yapılan çalışmaların kaynağı\nilahıyatçı\nkimliğimden değil,\nişletmeci\nkimliğimden gelmektedir. Evet, bunlar da inşaat, tekstil ve sağlık gibi\nseküler\nişlerdir. Özgeçmişimde bunların olması kadar doğal birşey olamaz. Eğer yazıda bunların belirtilmesinde bir ima varsa, hemen belirteyim ki, bu işlerin devletle ilgisi olmadığı gibi, belediyelerle de hiçbir ilgisi yoktur. Sosyal konumunu sermayeye ve işe dönüştürme konusunda yazar bir beceri elde etmek istiyorsa, benden teori veya pratik açıdan ders alması mümkün değildir. Yazara tavsiye; çevresindeki marifetlilere bakması halinde, radikal tutumuna halel getirmeden devlet imkanlarından yararlanma\nsentez\nini başarabileceğidir. Anlaşılan kurgularıyla yazar aklınca\nDergi\n’deki arkadaşlaraiyi niyetli olarak uyarı yapmak istiyor! Eğer yazar spekülasyonunu kanıtlayacak ufak bir belirtiyi ortaya koyabilirse yıllarca birlikte çalıştığımız arkadaşları aydınlatmış ve onların benimle ilgili karar vermelerine katkı sağlamış olur! Aksi durum ise, benim inandığım kadar\nhesap\ngününe\niman\neden yazar için bir\nsorumluluk\ngetirmiş olur.\nÖzal, AK Parti, Siyaset ve Yüzyılın Seçimi\nBugüne kadar, toplumun müspet yönde bir\ndeğişim\nyaşaması için kültürel, sosyal ve siyasal çalışmalar içinde olmaya çalıştım.\nToplumsal\ndeğişim\ne paralel olarak siyasi anlayışların değişmesi, ülkemizde ancak,\npolitik\nbir\nbilinç\nle,\npolitika\nüretme\nyle ve nihayetinde\npolitika\nyapma\nyla mümkün olacağını düşünenlerdenim. Politika,\nbireysel\ndeğişim\nimkanını, toplumsal değişime dönüştürmenin atmosferini oluşturan en etkin mekanızmalardan biridir. Böyle bir atmosferin oluşturduğu\niklim\nsayesinde, bireysel değişim daha hızlı gerçekleşir ve böylelikle hem\nbirey\nhem de\ntoplum\nbirbirinden etkilenerek değişirler. Önemli olan, bu\natmosfer\ni oluşturacak olan politikanın müspetliği ve\nmeşru\nluğudur. Yoksa aynı süreç,\nmenfi\npolitik\nanlayış\nlar için de geçerlidir. Merkez sağ partiler bu değişimin, sadece ekonomik yönüyle ilgili çaba sarfetmişler; siyasi ve kültürel açıdan, müspet bir atmosferin oluşması için yeterince imkan kullanamamış ya da kullanmamışlardır. Ekonomik değişimin toplumsal dokuyu zedelemesi ve yozlaştırmasısöz konusu olabilmektedir. İktidarlar, dönemlerinde bu yozlaşmayı hükümet programlarıyla önleyemiyorlarsa, toplumsal direnç için\nsivil\nyapıların önünü açmalıdırlar. Özal’ın başbakanlık döneminde bu yozlaşma toplumda ne denli yaşanıyorsa, yozlaşmaya karşı o denli İslami muhalefet\nbilinc\ni ve\ndirenc\ni de gerçekleşmekteydi. O dönemde bu direnç\ntekbir\nkavramı ile\nsimge\nleştirilerek başarılmışken, bugün aynı\nkavram\n, o direncin yozlaşması için\nmarka\nolarak kullanılmaktadır.\nYazarın içinde bulunmamı eleştirdiği çalışmaların temel dinamiği, bu muhalefet bilincinin, Özal’ın son dönemlerinde ortaya koyduğu\nikinci değişim\nprogramı\nna yansımasını sağlayarak kitleselleşmesine ve iktidara taşınmasının önündeki psikolojik engellerin kaldırılmasına yönelik olmasıdır. Özal’ın vefatından sonra önce belediyelerde, sonra merkezi iktidarda\nRefah Partisi\n’nin bu\nmuhalif dil\nile iktidara gelişi bu sürecin sonucudur. Bugün de, o günden sonra belediyelerde kesintisiz, merkezi idarede ise ara bir dönem yaşanmasından hemen sonra, aynı\nmuhalif\nçizgi\nnin çekirdeğini oluşturduğu\nAK Parti\n’nin iktidarda olması, bu sürecin devamıdır. İkinci döneminde siyasal reform yapma ihtiyacı içinde olacağı düşüncesiyle, geçtiğimiz yıl yapılan seçimlerde\nAK Parti\nlistesinden Bursa’da seçime katılmak istedim. Herkes için politika yapmayı tetikleyen değişik faktörler söz konusu olabilir. Ancak siyaseti sürekli takip eden biri olarak ilk defa bu seçimlerde aktif politikaya katılma isteğim, ülkenin o gün yaşamakta olduğu siyasi ortamıyla ilgilidr. Bugün tartışılanlara bakılırsa bu düşüncenin haklılığı görünmektedir. Kaldı ki, genellikle ülkenin ekonomik yapısını düzeltmeyle geçiren\ntek parti\niktidarlarının birinci döneminde\nistikrar\nyaşanırken, ikinci dönemlerinde toplumun talepleri doğrultusunda siyasi reform yapmaya kalkınca\nkaos\nve\ngerilim\nyaşanmaktadır. Bu devletin\nbürokratik\nrefleks\ninden kaynaklandığı kadar, toplumsal talepleri dillendirerek iktidara gelen partilerin, bu taleplerin çözümüne karşı önceden deklare edilmiş bir\ntez\ngeliştiremeyişlerinden de kaynaklanmaktadır. Klasik sağ zihniyet; devleti\ndönüştürme\nsiyaseti yerine devleti\nele geçirme\nsiyasetini tercih etmektedirler. Dolayısıyla menzilleri ele geçirmede başarılı olsalarda da siyasi reformları kolayca gerçekleştirememektedirler.Farklı olan\nRP\nkullandığı muhalif dil ile iktidara gelebildi, ancak iktidarda kalmasını sağlayamadı ve meşruluğu sorgulanarak mahkum edildi.\nAK Parti\nise\nRP\n’nin yaşadığı sonu yaşamamak için değiştiğini söyleyerek bu dili kullanmamayı politika olarak kabul etmiş oldu. Ekonomik restorasyonu devam ettirecek hükümet için böyle bir değişimi kabul etmek, sistem açısından sakınca getirmeyebilirdi.Ancak,\nAK Parti\n’nin kendine özgü bir dil oluşturamayışı uzun süre\niktidar\nda kalmasını sağlamış olmakla birlikte, ona siyasal reform yapma imkanını vermemiştir. Çünkü siyasi reformlar yapmayı planlayan organizasyonun bu konuda önceden söylenmiş bir sözü olmalıdır. Özal, bunu cumhurbaşkanlığı sürecinde anlamış olacak ki, siyasi reform yapabilmek için\nteorik\naltyapısı olan yeni siyasi bir diloluşturmak istiyordu. Eğer bu yapılmış olsaydı, toplumun bugüne kadar sisteme muhalifolan unsurlarına verdiği meşru destek, bunların önceden tasarladıkları sözlerini Anayasa’ya taşımlarına fırsat verecek; böylece bu\nsöylem\n, toplumsal işlev kazanmış olacaktı. Özal’ın yapmak istediği gereğince anlaşılsaydı,\nsiyasi\nreform\nlar yapmayı planlayan bir parti olarak\nAK Parti\nbunu gerçekleştirebilirdi. Ancak hem\nteori\nnin olmayışı hem de\nmenzil\nleri\nele geçirme\nsiyasetini\nAK Parti\n’nin de benimseyişi, devletin bürokratik direnme refleksinin açığa çıkmasına; böylece siyasi reformların yapılamamasına ve Anayasa’nın değiştirilememesine neden oldu. Çünkü eğer anayasayı değiştirecek bir tablo ortaya çıkar ve de toplumsal talepler siyasi restorasyonu ve reformu zorunlu kılarsa\nicraat\nhalindeyken, önceden ortaya koyulmayan bu\nsöz\nasla söylenemez. Bugün yaşanan çelişkili durum budur. Yoksa toplumsal taleplere\noligarşik\nbir yapının\ndevlet\nadına sürekli engel olması mümkün değildir. Su tersine akmaz. Önemli olan, bu taleblerin sürekliliğinin sağlanması; toplumsal direncin odaklandığı\nsiyasi\npartilerin bu\nmisyon\na uygun program oluşturmasıdır. Bu niyetle, merkezde yer alan bir partide siyaset yapmanın herhangi bir sakıncasının olmayacağını düşünenlerdenim. Ancak yazarla bu konuda aynı fikirde olmamız gerekmediği gibi, siyasete bakış açımız da farklıdır.\nBundan sonra yapılması gereken milletteki siyasal değişim arzusu ümidini kaybetmeden, sisteme ve kurulu düzene muhalif kalarak; meşruiyet zemini içinde yeni bir siyasi dil oluşturmak ve siyaset yapmaktır. İlkeli siyaset yapmanın öncelikli koşulu, politik zemini anlamak ve siyasi anlayışın doğrultusunda bir\ndil\noluşturabilmektir. Yazarın yazısında söz konusu ettiği, Bursa’da yapılan basın toplantısındaki konuşma metni, bu çerçevede siyasete bakışa, siyaset yapma tarzına ve yemin edilen\ndeğişmez\nilkeler\ni tanımlamaya yönelik bir deneme çabasıdır. Yazar değerlendirmesinde, Atatürk tarafından çarpılmamak ve ona dokunmadan belaları defetme niyetiyle\nmuska\namaçlı olarak metnin yazıldığını söylemektedir. Dini cemaatlerin ve muhafazakâr düşünceyle siyaset yapanların bu tarz ikircikli tavırları bir handikap olduğu gibi bu yaklaşım özellikle eleştirdiğim bir husustur. Böyle bir tarzı benimsemiş olacağımı yazarın iyi niyetine yormaktayım! Aksini düşünmesi\niman-küfür\nmeselesi olacağından, benim için daha zor durum olurdu! İslami duyarlılığıyla demokrasiye olan tavrı gereği parti ile siyaset yapmanın sakıncalarına yazar inanabilir. Ancak aynı duyarlılıkla siyaset yapmanın yazara göre sakıncası var mıdır?\nGünah ve sevap\nkavramlarıyla konuşmayışımı yazısında sürekli eleştiren yazarın bu kavramlar doğrultusunda siyasi bir hareket içinde olanları nasıl değerlendirdiğini merak etmiyor değilim.\nHemen şunu belirteyim ki,\nresmi tarih\ntezine karşı olduğum kadar, bir kısım\nİslamcı\nmuhalefet\nin oluşturdukları\n‘resmi’\ntarih anlayışına da karşıyım. Her iki durumu düşünceyi körelten\nresmi\nve ‘\ngayri resmi\n’\nresmi\ntarih okumaları olarak değerlendirmekteyim. Bu tarz okuma biçimlerinin, günlük siyasete ve siyasi reflekslere yansıdığını görmekteyiz. Bugün yaşanmakta olan siyasi kaosun, bir nedeni de bu olsa gerek. Bu husus ayrı bir tartışma konusudur... Bu açıklama, yazarın bahsettiği\nYüzyılın Seçimi\nbaşlıklı bildirinin sağlıklı anlaşılması için yapılmıştır. Aşağıda yayımlanan bu metinde,\nİttihat ve Terakki Zihniyeti\ngalat-ı meşhur olarak kullanılmış; yoksa tarihsel analiz yapılarak, yazarın dediği gibi sadece belli bir kadronun mahkum edilmesi için kullanılmamıştır.\n23 Temmuz 1908’de Sultan II. Abdülhamid’i tahttan indiren İttihat ve Terakki Fırkası’nın büyük Osmanlı Devleti’ni sevk ve idare etmeye başlamasıyla devlet; oligarşik, bürokratik seçkinci elitlerin yönettiği bir yer hâline getirilmiştir. İttihat ve Terakki’nin devletle milletin arasını açan uygulamaları, milleti devlete yabancılaştırmış ve böylece devlet, işgale maruz kalmıştır.\nBu sıkıntılara rağmen Mustafa Kemal’in siyasi önderliği ve milletin inancıyla Cumhuriyet kurulmuş; millet, kendi temsilcileriyle yeniden ibda ve inşa hareketine başlamıştır. Cumhuriyeti, halka dayalı bir yönetim şekli olmaktan çıkarıp oligarşik, bürokratik, seçkinci elitlerin yönetimi hâline getirmeye çalışan bu zihniyetle Atatürk hayatı boyunca mücadele etmiştir. Ne yazık ki bu zihniyet Atatürk’ün ölümünden sonra yeniden “hortlamış” önce CHP’ye daha sonra da devletin bürokratik mekanizmalarına nüfuz etmiştir.\nBu iktidar mücadelesinde millet, her defasında bu köhne yapıyı bozarak kendine bir çıkış yolu aramış ve demokratik yollardan yönetime gelme mücadelesini sürekli vermiştir.\nÖnümüzdeki seçim, bir yüzyılı geride bırakan İttihat ve Terakki zihniyetinin milletin sağduyusuyla sandığa gömüleceği bir seçim olacaktır. 1908’de başlayan milletine yabancı, bozguncu ve yıkıcı zihniyetin 22 Temmuz 2007 seçiminde yeniden hortlamasına fırsat vermeden, geri gelmeyecek şekilde tarihin derinliklerine gömüleceğine inancım tamdır. Bu nedenle\nönümüzdeki seçimin, yüzyılın en önemli seçimi olarak değerlendirilmesi gerekmektedir\n.\nCumhuriyetin ilk yıllarında milletimize gösterilen çağdaş uygarlık hedefi, “Atatürk İlkeleri” veya “altı ok” şeklinde ifade edilmiştir. Günümüzde ise bu hedef, gelişmiş bütün ülkelerde demokrasi, laiklik, insan hakları ve hukuk devleti şeklinde kavramsallaşmıştır.\nKüreselleşen dünyada, ülkemizin hak ettiği saygınlığı ve onuru elde edebilmesi için vereceği siyasi mücadelenin temelini bu kavramlar oluşturacaktır. Bu hedefleri gerçekleştirirken, milli ve manevi değerlerimizle bahsettiğim çağdaş değerlerin sentezini yapmak temel stratejimiz olacaktır.\nYukarıda bahsettiğim nedenlerle yapacağımız mücadele;\n‘‘Cumhuriyetçilik\n”in, oligarşik, bürokratik, seçkinci elitlerin değil, halkın egemenliğine dayalı bir  yönetim biçimii olduğu anlaşılıncaya kadar;\n“\nLaiklik\n”in, dine karşı değil, ancak din ve mezheplere karşı devletin tarafsız bir hakem rolü oynayacağı, hiçbir dogmanın meclisin iradesine ipotek koyamayacağı bir siyaset anlayışı çerçevesinde tatbik edilinceye kadar;\n“\nMilliyetçilik\n”in, etnik, ırkçı, nasyonalist temele dayalı değil, toprağa ve vatana bağlı bir vatanperverlik ve ülke severlik olarak anlaşılıncaya kadar;\n“\nDevletçilik\n”in, ideolojik, dayatmacı ve buyurgan bir devlet anlayışından sıyrılıp, kayıtsız şartsız millet egemenliğine boyun eğen tam “\ndemokratik\n” ve hâdim bir devlet yapısına dönüştürülünceye kadar;\n“\nHalkçılık\n”ın, devletin, halka tepeden bakarak ulufe dağıtması olarak değil, halkının ekonomik refahını sağlayıp “\ninsan hakları\n”na dayalı olarak kendini ifade edebilmesine ve düşüncesini yaşayabilmesine kadar;\n“\nDevrimcilik\n”in toplumsal değişimi milletin geleneği, örfü ve değerleriyle çatışmak şeklinde algılayan bir politik tavırdan, toplumun doğal değişim sürecine katıldığı, anayasa ve hukuk ihlaline yer olmayan, tam ve eksiksiz bir “\nhukuk devleti\n” oluşturuluncaya kadar devam edecektir.\nSonuç\nBu metinde söylenilenler politika gereği\ntakiye\nolsun diye ya da yazarın dediği gibi\nmuska\nolarak kullanmak için söylenmiş sözler değildir. Bugün gelinen noktada\nAK Parti\n’nin Anayasa’nın değişmezleri karşısında yeni bir\ndil\noluşturmadan Anayasa yapmaya kalkmasının nasıl sonuçlandığı görülmektedir.\nBir siyasi mücadele verecek ve bu bağlamda bir düşünce ortaya koyacak olursam, bugün de\nbu sözlere yeniden imza atarım\n. Ancak yazarın bu düşünceleri ve tanımlamaları anlamasını ve benim gibi değerlendirmesini bekliyor değilim. Çünkü yazarın durduğu zeminle benim durduğum zemin farklıdır. Ben algıların, anlayışların, düşünme biçiminin; tarihsel okumalarla, edinilen bilgiyle, kişisel serüvenle ve yaşanan ortamla ilgisinin olduğunu düşünürüm. Bütün bunlar bir kazanım olarak herkesin kendi zihninde var olur ve onların etkisiyle düşünce şekil alarak ifade ve davranışla dışa yansır. Bu açıdan yazardan benim gibi düşünmesini ve olaylara karşı tavır almasını beklemem kendi düşünce yapımla çelişen bir durum olur.\nYazar yazısının sonunda kendi yaklaşımını\nmutlak\nhakikat\nmış gibi sunarak, kendisi gibi düşünmeyenleri itham etmektedir. Yazar kendisini\nhak\nikatın\nsöz\ncüsü yerine koymayı,\nKuran’ı\nve\nİslam’ı\nanlama\nyöntemi\nnden mi, yoksa yazısını yayımladığı derginin\nHaksöz\nklişesinden mı almaktadır? Yazarın bu radikal yaklaşımı acaba geleneksel anlayışa karşı olan modern yaklaşımın farklı tezahürü mü, yoksa her ikisine de karşı çıkan tarihin ta derinliklerinde kalan\nharici\nbir tutumun\nçağdaş\nversiyonu mudur? Kur’an’ı başkasının düşüncelerini itham ve mahkum etmek için kullanmayı ne zaman terkedeceğiz? Yazarın ve çevresinin düşüncelerine; Kur’an’ı anlama biçimlerine de,\nifsad\na karşı yaptıkları\ncihad\nlarına da saygı duyuyorum. Ama kendileri gibi düşünmemi; dini anlamamı, ona göre mücadele yapmamı beklemesinler. Herkes kendi idraki doğrultusunda mesuldur. Ve bu mesuliyet karşısında mükellefiyetini yerine getirdiği ölçüsünde Allah’ın rızasını kazanma umudu olabilir. Yoksa\nbeşeri idrak\nve\ntarih okumaları\nnın sonunda oluşturulan bir çizginin\nİslam’ı temsil\ngibi bir iddiası olamaz. Böyle bir çizginin\nAllah’ın\nrızası\nnı\nmutlak\nkazandıracağını söylemenin hangi hastalıklı ruh halini yansıttığını görmek için\nşizofren\nlerin tedavi edildiği merkezlerde gözlem yapmak daha uygun olur. Çünkü oradakilerin çoğu\nAllah\nadına,\nPeygamber\nadına (ya da yerine)\nmutlak\nhakikat\nleri vazetmektedirler!..",
  "crawled_at": "2025-06-02T10:26:33.995943"
}