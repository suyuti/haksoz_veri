{
  "id": "dcaf7989-18e7-41a6-9aea-62bbaebacb6a",
  "title": "Buğdayın Ateşi",
  "author": "Bünyamin Doğruer",
  "year": "2019",
  "issue": "Sayı: 338 - Mayıs 2019",
  "url": "https://www.haksozhaber.net/okul/bugdayin-atesi-8146yy.htm",
  "content": "Çığlık içimde senin adındır\nHüzün ey hüzün\nDüzenini bozar nemrudun bu hüzün\nBizim suskunluğumuzdan kabarıyor kan\nBir sürü gibi amaçsız donmuş halklar\nSanki tüm sesler ölü\nÜstümüzde demirden gökyüzü\nHer şey yapışkan her şey plastik\nNereye dönsek karşımızda ihanet\nÇığlık çığlık çocuk sesleri\nKorkulu yarınlar depreşiyor içimizde\nFeryatlar arşa yükseliyor kana batmış gözlerde\nMumdan gemiyi yürütüyoruz ateş denizlerinde\nSevinç mi dediniz\nGaliba çocukların dönen çemberinde\nDoğu Türkistan'da Filistin'de her gün\nKan karışıyor hayatın dehlizlerine\nAh güzel yurdum Gazze\nDağ rüzgarı limon ağaçları\nDerin köklere bağlı sevdası\nBu halinle de ne kadar güzelsin\nBoynu bükük kır çiçeği\nFırtınaları dinmeyen denizsin\nEy benim ölüm yüzlü ağıtlarım\nİnadına direniş ve yıldızlar ekleyeceğiz omuzlarımıza\nBiz çakacağız zamanın levhasına\nZafer müminlerindir gerçeğini\nDikeceğiz tevhidin bayrağını\nSecdemiz ve sabrımızın burçlarına",
  "crawled_at": "2025-06-02T10:26:33.995943"
}