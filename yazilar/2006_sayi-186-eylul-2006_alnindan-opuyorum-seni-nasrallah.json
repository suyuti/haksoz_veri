{
  "id": "f287d205-330b-4646-98a7-f9ae25ce062d",
  "title": "Alnından Öpüyorum Seni Nasrallah",
  "author": "Bünyamin Doğruer",
  "year": "2006",
  "issue": "Sayı: 186 - Eylül 2006",
  "url": "https://www.haksozhaber.net/okul/alnindan-opuyorum-seni-nasrallah-4800yy.htm",
  "content": "Lübnan'a yönelik işgalci ABD-İsrail saldırıları vahşice devam ederken zor durumda kalan, belki de tarihinde en büyük askeri kayıplar veren Siyonist canileri kurtarmak için, bu savaşın gidişatını, BM, apar topar ateşkesle noktalamaya çalıştı. Büyük şeytan ABD Hizbullah'ı bir haftada yok edeceğini sanıyordu ve İran'a yönelik saldırısında Lübnan cephesini kapatmış olmayı hesaplıyordu. Ama Allah (cc) tüm hesapları alt üst edendir. Siyonistler yenildiler. Lübnan'ın yiğidi, Müslümanların iftiharı Hasan Nasrallah ve inkılap mektebinde yetişen yiğitler, gereken dersi verdiler Siyonistlere ve onların işbirlikçi uşaklarına. Seni alnından öpüyorum Nasrallah, ayakta alkışlıyorum, gurur duyuyorum seninle.\nİmanlarını, celadetle yoğuran yiğitlerin önünde hiçbir zalim, hiçbir zorba, faşist duramaz.\nBu arada, ey yiğitler, sizlerin onca gayretlerinize ve direnişinize karşı onursuzluk gösteren, kapıkulu, Suudi Şeyh Abdullah bin Cibrin ve Mısır firavununun yalakalığını yapan utanmaz Tantavi'nin, siz yiğitler hakkındaki, Hizbullah direnişçilerine hakaret eden o aşağılık cümlelerini de bir tarafa not ettik. Bunların hesabını Allah'a nasıl verecekler merak ediyoruz doğrusu. Zihinlerdeki, düşüncelerdeki, kirlenmeleri artırdıkları için, devasa bir ümitsizlik ürettikleri için bu alim müsveddelerine de cevaplar verilmektedir. Bu alim müsveddelerinin ve mezhep holiganlığı yapanların kalplerinde zerre miktarı merhamet duygusu kalmamıştır ki onlarca bebek ve çocuk ölülerine acısınlar. Bunlar, ümmet bilincini kaybetmiş, sosyal ve tevhidi vahdeti kaybetmiş, emperyalizmin maşası olmuş zavallılar, cahiller güruhu, ABD'ye satılan kölelerdir.\nOysa mü'mine düşen vazife, her türlü zulmün karşısında dimdik durmak, mazlumlardan yana tavır almak, mezhebine meşrebine, ırkına, vatanına, soyuna sopuna bakmadan mazlumları kucaklamak değil mi? Bu vahşi saldırıları kim göğüsler, bu zulme kim direnir? Elbette ki mü'mince duruş sergileyen aşk ehli.\nDinine ihanet etmeyen, Allah'a ihanet etmeyen aşk ehli direniş göğüsler.\nAşk ehli, işgal edilmiş topraklarda kendini adayan ve aynı zamanda gül yetiştiren adam gibi adamlardır.\nAşk ehli, üzerlerine Siyonistlerin, vahşi Amerika'nın füzeleri yağarken çoluk çocuğuna kendini siper yapmış, bebeğini bağrına basmış elleri öpülesi analardır.\nAşk ehli, mazlumları savunan, İslam'ın yoluna başını koymuş yiğitlerdir.\nAşk ehli, Filistinli, Lübnanlı, Iraklı, Afgan, Keşmirli yeryüzünün bütününde düşmanlara karşı, onlara inat\nsavaşacak çocuklar doğuran, onları da cepheye süren, direnişe adayan analardır.\nAşk ehli, sonuna kadar devrimci olanlardır.\nAşk ehli, Lübnanlı, Filistinli Müslümanlardır. Özgürlüğün ve adaletin nimetlerini tüm dünyadaki ezilen Müslümanlarla, insanlarla paylaşanlardır.\nAşk ehli, Nasrallah'tır! Öpüyorum seni alnından yiğidim.\nÖyle bir yiğitsin ki, savaş ahlakını gösterdin, senin karşına göğüs göğüse çarpışmaya çıkamadı Siyonist katiller, korkak kalleşler! Sen, Yahudi sivillerin, çocukların, bebeklerin hatta hayvanların ölmemesi için direndin, sabrettin, çiçekleri ağaçları dahi inciltmekten kaçındın ama o zalimler bunların hiçbirini yapmadılar çünkü, emri şeytandan alan katiller ordusuydu bunlar.\nEy Nasrallah, cesaretin ve metanetin gözlerinden, bakışlarından tüm dünya insanlarına yansıdı. Değil Müslümanlar, Hıristiyan, Süryani dahi sana dua etti; ama sadece bizim mahallenin salyangozları ve Amerikancılar, mezhep holiganları, aklını kiraya verenler, kalemini satanlar, size dua etmediler. Değil dua, insanlık gösterip savaş karşıtlığı yapmadılar, kızmadılar, bağırmadılar, \"Kahrolsun ABD\" ve \"Kahrolsun İsrail!\" demediler.\nAma olsun, senin zaferini kutluyorum Nasrallah. Beyaz adamı kudurtan, deli eden, siyah cadıyı çıldırtan daha da siyahlaştıran, Siyonistlere kabuslar gönderen, o yiğit savaşını, zaferini kutluyorum..\nKatliamlara hayır diyemeyenlere, ses çıkarmayanlara, Beyrut'a düşen bombalara kayıtsız kalanlara, en büyük esaret, en büyük ihanet gösterenlere lanet olsun!\nHele hele aşiret mantığıyla, mezhepçilik lakırdılarıyla, kör ve sağır taassuplarla, Hizbullah'ı, direnişcileri terörist sayan, gören, yazan ne kadar hain varsa hepsini lanetliyorum, yuh olsun onlara! Bombalar onların tepelerine düştüğü zaman ne yapacaklar bakalım o zaman?\nDün ihlasla Allah'ı doğrulayanlar, bugün Amerika'yı doğruluyor, İsrail'i doğruluyorlar pes doğrusu!\nEy ahali, şeytanın manifestosuna uymayın, Allah'ın bildirisi varken. Allah'ın bak dediği yerden bakın olaylara, savaşlara katliamlara...\nEriyip benzemeyin başkalarına, buharlaşmadan ümmet denizine akın ey ırmaklar...\nİmanınızı sağlam tutun, imanınız sizi dik tutsun.\nSavaşçı bir kalbin olsun ey Müslüman, zulme karşı savaşçı.\nUyanık ol, bak Amerikan kervanları, İsrail'e mühimmat cephane götürüyor. Kureyş kervanları gibi...\nAşk ehli olmak var aşk ehli... Saçları yanmış, çocukları kavrulmuş, imanları cesaretle yoğrulmuş olanların hakkıdır aşk, vesselam!\nAşk olsun, öpüyorum seni alnından Nasrallah!",
  "crawled_at": "2025-06-02T10:26:33.995943"
}