{
  "id": "17c15a29-f276-4bef-8238-1929c80559cf",
  "title": "Kalk ve Uyar",
  "author": "Bünyamin Doğruer",
  "year": "2021",
  "issue": "Sayı: 366 - Eylül 2021",
  "url": "https://www.haksozhaber.net/okul/kalk-ve-uyar-8541yy.htm",
  "content": "“Ey örtünüp bürünen\nKalk ve uyar\nSadece Rabbini büyük tanı\nElbiseni temiz tut\nKötülüklerden uzak dur.\nYaptığın iyiliği başa kalkma.\nRabbinin, rızasına ermek için sabret.” (Müddessir, 74/1-7)\nNe olup bittiğini anlamak için akleden kalbinle Hira mağarasının uzletine/tefekkürüne kapanman gerekir. Kendine bir Hira edin.\nSonraniteliği ilahi kudret eliyle belirlenmiş bir tevhidî düşüncenin varisi olarak, şirkin bir sel gibi aktığı şehrin caddelerine, sokaklarına, varoşlarına insanların arasına gir ve uyar. La ilahe illallah çağrısıyla... Tevhidî düşünce ırmağının berraklığıyla insanların ruhlarını arındır,yeniden imar et. Kentsel dönüşümle binalar imar ediliyor kentlerde, ruhlar ise virane...\nİtikadi ve amelî bir bütünlüğe davet et.\nGece ve gündüz ruhunu yeniden keşfet.\n‘Rabbim!Koru kalbimi.’ de.\nRuhunun yakasını sahtekârlara, müşriklere, din tüccarlarına kaptırma!\nHüzünlen, dertlen, ağla bir köşede gizliden.\nSahte inançlara karşı, tevhid inancıyla muhkem kaleler kur.\nRuhunu tutuştur, ellerin titresin, tövbe ağacını kurutma. Bir yetimin başını okşarken için ferahlasın.\nYoksulu gözet.Verirken kameralar karşısında poz verme, bir elinin verdiğinden diğer elin haberdar olmasın.Sen gökyüzüne bak.\nEy Müddessir!\nEy örtünen, gizlenen, özlenen!\nEy beklenen bilinen, gözlenen!\nEy sevilen, övülen, görülen!\nEy elbiselerine, örtülerine, perdelerine\nEy yalnızlığına, çaresizliğine, zayıflığına\nEy şartlarına,şikâyetlerine, zorluğuna\nEy olmazlarına, mazeretlerine, gerekçelerine saklanan, sığınan, dayanan, barınan, tutunan!\nEy zamanın emanetçisi!\nEy çarşılarda gezinen!\nEy kuru ekmek yiyen!\nEy yükü ağır olan, ağır basan!\nEy bir yol arayan!\nEy yetim, fakir, zayıf ve kuşatılmış!\nEy ne olup bittiğini bilmeyen!\nEy hak, can ve ekmek davasının davacısı!\nHer şeye rağmen kalk artık.\nDikil, ayıl, diril artık.\nUyan, canlan, toparlan, ayaklan artık!\nBak, gör, duy, dinle, seslen, haykır, anla artık!\n‘La ilahe illallah’ı yeniden akleden kalplerin burçlarına dikme vakti.\nSabah oldu güneş doğdu.\nZaman oldu vakit doldu.\nKalk ve korkut artık.\nKim merhametli ise onun gücüyle korkut.\nKork da korkut!\nKorkmayanı korkut!\nKorkanları korkut!\nKorkakları korkut!\nKorkuları korkut!\nKorkutanı korkut!\nBelamları korkut!\nŞartları, mazeretleri, şikâyetleri, örtüleri, maskeleri, çıkarları, olmazları, yoksulları, varlıkları, yalnızlığı, ümitsizliği, çaresizliği, anlamsızlığı, dinini oyun ve eğlence edinenleri, Allah'ı işlerine, yeryüzüne karıştırmayanları, putperestleri, çağdaş müşrikleri, ham yobaz, kaba softaları, insan eti çiğneyenleri, yiyenleri, karunları, renksizleri, karaktersizlikleri, vicdansızları, sünepeleri uyar, korkut, haykır!İlahi kükreyiş ile…",
  "crawled_at": "2025-06-02T10:26:33.995943"
}