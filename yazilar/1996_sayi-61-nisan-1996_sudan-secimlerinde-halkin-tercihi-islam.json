{
  "id": "1a56363b-3b11-4dc5-85f1-11864cf34a66",
  "title": "Sudan Seçimlerinde Halkın Tercihi: İslam",
  "author": "Haksöz",
  "year": "1996",
  "issue": "Sayı: 61 - Nisan 1996",
  "url": "https://www.haksozhaber.net/okul/sudan-secimlerinde-halkin-tercihi-islam-1272yy.htm",
  "content": "1989'da askeri bir darbe ile iktidarı ele alan Ömer el-Beşir, uluslararası gözlemcileri ülkesine çağırarak Mart ayı içinde ülke genelinde gerçekleştirdiği seçimlerde, halkın oylarının % 75'ini alarak Cumhurbaşkanı seçildi. Türkiye'den Selam Gazetesi adına seçimleri izlemek üzere Sudan'a davet edilen Sefer Turan, gözlemlerini aktardığı 1-7 Nisan tarihli yazısında, halkın Ömer el-Beşir'i İslam'ı savunduğu, \"güçlü\" ve \"emin\" olduğu için seçtiğini belirtti.\n400 sandalyeli parlamentonun 275 üyesi genel seçimlerle belirlenirken geri kalanı ise seçilmişlerin ve kitle örgütlerinin seçimi ile belirlenecek. Seçimlere partiler yerine, bağımsız adaylar katıldı. Milletvekili seçilebilmek için en az 20 kişinin desteği ve teklifte bulunması gerekiyor. Yapılan bu seçimlere katılan İslami Hareket lideri Hasan Turabi ve arkadaşları da büyük bir oy desteği ile seçildiler. Turabi'nin meclis başkanı olması bekleniyor.",
  "crawled_at": "2025-06-02T10:26:33.995943"
}