{
  "id": "65e04cb3-e0d6-4bfa-a0d1-ce061b37056c",
  "title": "Ey Sabah Anne",
  "author": "Bünyamin Doğruer",
  "year": "2017",
  "issue": "Sayı: 310 - Ocak 2017",
  "url": "https://www.haksozhaber.net/okul/ey-sabah-anne-7647yy.htm",
  "content": "Halep’te günlerce bombalar yağdı\nÖlümcül bombalar\nEy pörsümüş dünyanın tükenen insanları\nSimsiyah bir ölüm tarlasına döndü şehir\nDinini mezhepçiliğe tebdil eyleyen mollalar\nUçaklarınızla ve utançlarınızla sizi unutmayacak mazlumlar\nHepiniz suçlu\nHepiniz fitne\nVe hepiniz katillerle el ele\nEklendiniz firavunluk zincirine\nHalep’te simsiyah dumanlar yükseliyor\nAy paslı\nGüneş sanki ertelemiş doğmasını\nÖlüm bile yetmiyor Halep’i anlatmaya\nDinmez acılar saati işler\nToprağı ürpertir serçelerin göz bebeklerindeki acı\nGeceyi çoğaltır çocuk ölümleri\nEy akan ırmağın sahibi\nFerahlat kalbimizi\nHalep’ten yankılar vuruyor dağlarıma\nDört koldan saldırıyor şerrin köpekleri\nKarlar örtüyor vurulup düşen bedenleri\nBu bir diriliş hüznü müdür Ya Rabbi\nBana yer aç kanatlarında ey sabah anne\nEy cennetteki sevgili",
  "crawled_at": "2025-06-02T10:26:33.995943"
}