{
  "id": "0c34a857-699d-44df-946c-ba3e0e9d3073",
  "title": "Kıyıya Yalvaran Bebek",
  "author": "Bünyamin Doğruer",
  "year": "2015",
  "issue": "Sayı: 295 - Ekim 2015",
  "url": "https://www.haksozhaber.net/okul/kiyiya-yalvaran-bebek-7335yy.htm",
  "content": "Kıyıya vuran, kıyıya yalvaran Aylan\nYüreğimize bir yumruk gibi oturdu\nFeryat ediyorum insanlık sınırında\nMerhameti olmayanlar geçemez\nBir acının hayretinde kaldım\nAylan'ın küçük elleri yetmedi\nAcı köklerini sökmeye dünyanın\nFotoğrafına bakmaya cesaretim yok\nSızlıyor boğulduğun Akdeniz’in suları\nVicdanlara tutunamayan çığlıklarınla\nGazetelere başlık attın:\nİnsanlığınızdan utanın!\nZalimler utanç duvarları örmüşler\nÖlen kıyıya vuran insanlıktı,Aylan\nGökyüzü kanadı\nMelekler ağladı\nMartılar dokundu senin sonsuzluğuna\nKalbi olanlara hüzün sürdün Aylan\nGeri dönmeyen kuşlar gibi gitmeden\nSordu mu kimse seni\nTuttu mu minik ellerinden\nBaşını okşadı mı\nKalbine dokundu mu merhamet elleri\nSildi mi gözyaşını\nKıyıya vuran bedeninle gördüm Aylan\nSenin için akıtılan timsah gözyaşlarını\nAkdeniz’in suları seni cennete taşıdı\nBizlere ise Aylan, utanç günleri kaldı",
  "crawled_at": "2025-06-02T10:26:33.995943"
}