{
  "id": "362f8ab8-71b6-4d82-b990-67d446691434",
  "title": "Demir halk(a)",
  "author": "Serkan Akçora",
  "year": "2014",
  "issue": "Sayı: 282 - Eylül 2014",
  "url": "https://www.haksozhaber.net/okul/demir-halka-7100yy.htm",
  "content": "Her birimiz gençliğin acısını, tutkularımızın\nBütünüyle taşırken göğün sınırına\nBir yaprak gibi mesela\nBoşuna dillendirilir sınırlar ve tutkular\nDökülür toprağın en mahrem sınırına imge\nİhanet durgunluğuyla geceyi çevreler\nVe vakit sağır ve dilsiz dolaşır güzelliğinde ay ışığının\nKimin umurunda sanki ölüm ve yaşam\nDünyayı omuzlarında taşıyor savaşın asi çocukları\nKaranlıklar içinde, gölgesi aydınlık sözler de neyin nesi\nNeyin nesi engizisyon mahkemelerinde tutuklanamayan o şey\nNeruda söyler halkın parmakla sayılamayacağını, yeniden doğacağını\nAğaçlardan daha fazla ölüyordu kadın, erkek ve çocuk yani insanlar\nKorkakların duası kargaşanın ilahına teslim ettiğinde gökyüzünün maviliğini\nDireniş yeniden saf tutmaya başlar, yeniden çiçekler gülümser rabbine.",
  "crawled_at": "2025-06-02T10:26:33.995943"
}