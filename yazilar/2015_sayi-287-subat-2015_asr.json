{
  "id": "cb241468-a0be-4c07-b693-5f8423f72c73",
  "title": "Asr…",
  "author": "Gülnur Aşcı Yetkin",
  "year": "2015",
  "issue": "Sayı: 287 - Şubat 2015",
  "url": "https://www.haksozhaber.net/okul/asr-7195yy.htm",
  "content": "Ben asra yemin etmiş adamım\nSen asrı bildin mi?\nGök kızardı, gök bekledi, gök durdu da gün ortasını andı\nSonra durdu yavaş yavaş devinimlerinden\nÖyle usul usul zamanı andı\nİnsan dedi insan hüsran içinde\nNe zaman mı?\nYok adamım insan muhakkak ziyandaydı\nDurdu yeniden önce soluklandı sonra yeniden düşündü muhakkak ziyandaydı\nZira insan iman ediyordu, hakkı tavsiye ediyor muydu?\nBu ne tuhaf bir soruydu\nHakkı tavsiye, hakkı tavsiye...\nEdiyor muyuz, ediyor musun?\nRab dedi benim indirdiğimi tavsiye ediyor musunuz?\nAnlatıyor musun, okuyor musun?\nİkra bildin mi? Hatırladın mı bu sözü?\nSonra sabır gelecekti peşinden, hak ile birlikte\nHak olmayanın sabırla işi neydi?\nHak geldi sabırda onun peşinden\nYa sabır neydi?\nNeydi ki beni böyle müstesna kılıyordu?\nBeni böyle müstesna.",
  "crawled_at": "2025-06-02T10:26:33.995943"
}