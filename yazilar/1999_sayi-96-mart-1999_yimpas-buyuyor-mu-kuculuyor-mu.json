{
  "id": "1db10153-0916-4dc1-83b7-0bab3c793e2a",
  "title": "Yimpaş Büyüyor mu Küçülüyor mu?",
  "author": "Haksöz",
  "year": "1999",
  "issue": "Sayı: 96 - Mart 1999",
  "url": "https://www.haksozhaber.net/okul/yimpas-buyuyor-mu-kuculuyor-mu-2315yy.htm",
  "content": "Dergimize yayınlanması ricası ile Ankara'dan yollanan bir basın açıklaması metnini aynen iktibas ediyoruz:\nRahman ve Rahim Olan Allah'ın Adıyla\n\"Andolsun, sizi korku, açlık, mallardan, canlardan ve ürünlerden eksiltmek gibi şeylerle deneriz; sabredenlere müjdele\" (Kur'an 2/155)\nBiz tesettürlü öğrenciler; Hz. A-dem (as)'den Hz. Muhammed (.s)'e uzanan İslami dünya görüşünün ve hayat tarzının inananları ve yaşayıcıları olarak taşıya geldiğimiz bu misyonu dışavuran tesettürümüzle bugüne değin okullara alınmadık, stajlardan kovulduk, laboratuvarlara sokulmadık.\nBugüne değin bu zulmü ve haksızlığı bize reva görenler laik/kemalist egemenlerdi. Oysa bugün müslüman olduklarını iddia edenler, müslüman halkımızın samimiyetini ve güvenini kullanarak servetlerine servet kattıkları halde, bu halkın çocukları olan bizleri geçen yıl tesettürümüzden dolayı stajda tüketici masasına layık görmeyerek mescide ve kafeteryaya hapsettiler, bu sene ise staja hiç almak istememişlerdir.\nYasakçı öğretim üyeleri YİMPAŞ'ın bu tavrını da haklılıklarının bir kanıtı gibi kullanarak okullardaki başörtüsü yasaklarına karşı çıkmaya hakkımızın olmadığını, örtümüzden dolayı bizden(!) olan kurumların bile bizleri dışladığını söyleyerek kendilerini savunmuşlardır.\nSöylemlerinin tam aksine İslam'a hizmet amacını değil, tamamıyla servetine servet katma amacını güden YİMPAŞ'ın Çankaya Şubesi yetkililerini şiddetle kınıyor ve bir an önce kendilerine çeki düzen vermelerini bekliyoruz.\nHacettepe Üniversitesinden Bir Grup Öğrenci",
  "crawled_at": "2025-06-02T10:26:33.995943"
}