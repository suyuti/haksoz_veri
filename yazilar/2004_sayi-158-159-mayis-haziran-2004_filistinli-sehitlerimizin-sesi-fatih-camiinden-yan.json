{
  "id": "5f5d5882-106f-430a-a849-8336c360b993",
  "title": "Filistinli Şehitlerimizin Sesi Fatih Camii’nden Yankılandı",
  "author": "Haksöz",
  "year": "2004",
  "issue": "Sayı: 158/159 - Mayıs/Haziran 2004",
  "url": "https://www.haksozhaber.net/okul/filistinli-sehitlerimizin-sesi-fatih-camiinden-yankilandi-4036yy.htm",
  "content": "Mayıs ayının ortalarında Siyonistlerin Filistin Refah mülteci kampında sergiledikleri vahşet sonucunda şehit düşen Filistinli yiğitlerimiz için Filistin Dostları Girişimi (FDG)'nin çağrısıyla Cuma namazı çıkışında İstanbul Fatih Camii avlusunda saf tutan yaklaşık 2000 kişi gıyabi cenaze namazı kıldı. \"İsrail-ABD Cinayetleri Cezasız Kalmayacak!\" pankartını açarak cami avlusunda yürüyen topluluk ellerinde İsrail'in Refah'taki son katliamlarının fotoğraflarını ve şehit düşmüş direniş önderlerinin posterlerini taşıdı. \"Kardeşlerimizin Katili İsrail ve ABD!\", \"Türkiye-İsrail Stratejik Ortaklığına Son!\", \"Meclis'teki Türk-İsrail Dostluk Grubu Dağıtılsın!\", \"ABD'nin Büyük Ortadoğu Projesi'ne Hayır!\", \"ABD ve İsrail Diplomatları Ülkemizden Defolsun!\" yazılı dövizler taşıyan grup sık sık \"Şehitlerin Yolunu Sürdüreceğiz!\", \"İslami Direniş Engellenemez!\", \"NATO'ya Hayır; Katillere Geçit Yok!\" sloganlarını attı. Ahmet Ağırakça'nın imamlığında kılınan gıyabi cenaze namazının ardından Bülent Yıldırım kitleye hitap etti. Kenan Alpay'ın topluluğa okuduğu duaya kitle yürekten eşlik etti. Tekbirler eşliğinde İsrail ve ABD bayrağının da ateşe verildiği eylem, Yusuf Öcalan'ın hitabıyla sona erdi.",
  "crawled_at": "2025-06-02T10:26:33.995943"
}