{
  "id": "703aba1d-01ef-414b-8a8a-86a2f8bd08c0",
  "title": "Oligarşik İllet",
  "author": "Hatice Kübra Baytap",
  "year": "2010",
  "issue": "Sayı: 235 - Ekim 2010",
  "url": "https://www.haksozhaber.net/okul/oligarsik-illet-6199yy.htm",
  "content": "Ey ululanan sizler yok musunuz\nBir kaç saruklu başla\nLokum tadında kundaklar\nAna baba kardaş ne varsa\nKaranlığa mı gömüldü sanırsınız\nToprak da doyurmaz gözünüzü dağlar da\nDicle nehrini bilen anlar\nÖyküsünü dinleyen ağlar\nBir millet sevdasıdır deniyor akmıyor zaman\nSevdalar bir türlü yer edinmiyor\nKara çalım misali beko'lar ayakta\nMem-u Zin'ler endişeli durakta\nCellât ipi boynuna sarar aslında\nDurma öyle melül melül bakma\nBakarsın benliğin elden gitmiş\nVesayet onaylı diplomalar\nOla ki ehliyetsiz kalır ruhsat(an)lar\nDireksiyon ellerinde kalır belki ya\nVatan sağ olsun başımızda\nEvlat kalmadıktan sonra vatan nasıl sağ kalır ha\nOy gözü karalı peçe\nYüreği yaralı lehçe\nKaç asır bıçak biler\nYarayı deler deşer\nArş-ı âlâ ki titrer\nVicdanlar titremez mi\nEt insan kurumlarının büyük başıdır Kürdistan\nLanet olsun insan görmez ki halkımı\nOysa insandır insan yaşayan o topraklarda\nAkan birkaç damla değil\nIrmaklara taşar\nSözler de aksın madem\nVicdanlar parçalansın\nHâşâ vicdan ne arar et insan kurumunda\nBoğmaksa dilenen\nBoğalım sessizliği\nGömmekse dirileri\nGömülsün oligarşi",
  "crawled_at": "2025-06-02T10:26:33.995943"
}