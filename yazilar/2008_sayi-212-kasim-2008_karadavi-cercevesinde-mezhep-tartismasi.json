{
  "id": "392bd1f3-b19e-4510-a2f1-69dfcd16607e",
  "title": "Karadavi Çerçevesinde Mezhep Tartışması",
  "author": "Bülent Şahin Erdeğer",
  "year": "2008",
  "issue": "Sayı: 212 - Kasım 2008",
  "url": "https://www.haksozhaber.net/okul/karadavi-cercevesinde-mezhep-tartismasi-5668yy.htm",
  "content": "Yusuf el-Karadavi, geçtiğimiz günlerde yaptığı açıklamalarıyla tekrar gündeme geldi. Böylelikle Karadavi’nin açıklamalarıyla tekrar alevlenen ve tüm tarafların katıldığı mezhep tartışması vesilesiyle Karadavi’nin neden böyle tepki gösterdiğini, dikkat çekmeye çalıştığı hususları incelemeye çalışacağız.\n“Oğlum, Nasrullah'ı Çok Seviyor!”\nTartışmada ileri sürülen ikinci iddia ise şu oldu:\nLübnanlı âlim Ali Kurani,\nEhl-i Beyt\ntelevizyonuna yaptığı açıklamada, Karadavi’nin oğlu Abdurrahman el-Karadavi’nin Şia mezhebini seçtiğini ve babasının son zamanlarda bu durumdan rahatsız olarak Şia aleyhinde ayrılıkçı açıklamalarda bulunduğunu belirtti. Bu açıklamadan dolayı son bir hafta içerisinde çeşitli ülkelerden Sünni ve Şii Müslümanların sorularına muhatap olan Hüccetü’l-İslam Ali Kurani,\nel-Envar\ntelevizyonu ve\nel-Gadir\ninternet sitesine çıkarak soruları cevapladı ve Abdurrahman el-Karadavi’nin Şia mezhebine geçtiğinden emin olduğunu iddia etti. Karadavi ise, oğlunun mezhep değiştirerek Şia olduğu haberinin yayılma sebepleri hakkında açıklama yaparken,\n“\nAbdurrahman, Seyyid Hasan Nasrullah'ı çok seviyor, onun hayranı. Seyyid Nasrullah'ı, İslami direnişin sembolü olarak görüyor. Hatta birçok kez, Güney Lübnan'a davet edildi.”\nşeklinde konuştu.\nAbdurrrahman, daha sonra\ned-Dustur\ngazetesinde yayınlanan kasidesiyle Şii olduğu iddialarını yalanladı. Mısır'da yayınlanan gazeteye gönderdiği kasidede, İslam ümmetinin karşı karşıya olduğu tehlikeler önünde birlik olmasının önemine de vurgu yaptı.\nTartışmada Son Durum: Kılıçlar Kınına Sokuldu\nKatar'ın başkenti Doha'da bir araya gelen Müslüman Alimler Birliği, Şii-Sünni meselesinde ortak bir deklarasyon yayımladı. Deklarasyon metni Yusuf el-Karadavi’nin\n“Sünni toplumlarda Şii yayılmacılığına ve Şii kanat tarafından Peygamber (s)’in ashabına yapılan hakaretlere, dil uzatmalara son vermek gerekir.”\nşeklindeki görüşlerini yansıtıyordu. Deklarasyon ayrıca Şii âlimlerin Şiilerce okunan mushafın muharref olmadığı şeklindeki bakış açıları için zımni bir onay içeriyordu.\nDeklarasyon, Birlik Başkanı Karadavi’nin Şii ve Sünnilikle ilgili yaptığı açıklamaların, bir mezhebin yaygın olduğu bir yerde başka bir mezhep yayarak ümmetin birliğine zarar veren faaliyetlere işaret etmek amacıyla yapıldığına dikkat çekerek aşağıdaki konular üzerinde durmak gerektiğini vurguladı.\nBu noktaların başında tüm mezhep farklılıklarının bir tarafa bırakılarak İslam ümmetinin birlik olması ve en yüce merci olarak her türlü tahrif, ilave ve eksikliğe karşı bizzat Allah tarafından korunan Kur’an’ı ve sünnet-i mutahharayı kabul etmesi geliyor. Deklarasyon ayrıca daha önce Sünni ve Şii mezhebe mensup âlim ve mercilerin Peygamberimizin (s) değerli eşlerine ve sahabelerine saygı göstermenin vacib, onlara dil uzatmanın haram olduğuna dair verdikleri kararı desteklediğini bildirdi. Bir mezhebin yaygın olduğu bir bölgede başka bir mezhebin yayılması için örgütlü ya da destekli faaliyette bulunmaya son vermek gerektiğini belirtti. Deklarasyon, Müslüman kanı akıtmanın ve mezhep ya da etnik sebeplerle savaşmanın haram olduğunu ayrıca İslam ülkelerinde yaşayan farklı mezheplere mensup azınlıkların haklarına saygı göstermek gerektiğini kaydetti. Burada Fadlullah’ın Sünnilerin değerlerine, saygı duyduğu kişilere hakaret edilmesini yasaklayan tavrının örnek bir tavır olduğunun altını çizmemiz gerekiyor.\nAyrıca tartışmanın tarafları olarak söz konusu toplantıda gerilimin azalmış olduğu, Şii kesimin âlimleriyle Karadavi’nin samimi bir ortamda beraberlik mesajı verikleri de gözlemlendi. Karadavi’nin başlattığı tartışmanın belki de olumlu tarafı “karşılıklı saygı” konusunda beliren ortak iradeydi. Bu ortak iradeyi gösterebilmek için Fadlullah ve Teshiri gibi âlimlerle Karadavi ve Fethi Yeken gibi âlimlerin Sünnilik ve Şiilik değil İslam’ın maslahatlarını daha çok öne çıkarmaları gerekiyor.\nÇözüm Mezheplerin Yakınlaştırılması ve Ortak Noktaların Vurgulanmasında\nKişinin hak üzerinde olup olmadığı hangi mezhebe tabi olduğundan değil, Kur’an’ın temel ilkeleriyle ne kadar uyumlu bir akide ve amel sahibi olduğuyla ilgilidir. Müslümanların ortak noktalarda buluşmalarıdır. Bu tutarlılık Güney Lübnan ile Filistin arasındaki farkı ortadan kaldırıyor. Bu sebeple Şiilik/Sünnilik/İbadilik/Zeydilik gibi İslam yorumlarının hepsinden alınabilecek güzellikleri miras olarak alıp, hepsinde bulunabilecek sorunlu yönleri ayıklamakla mükellef olduğumuz unutulmamalıdır. Karadavi’nin terminolojisiyle ifade edersek; öncelikler fıkhının evveliyâtı, mezheplerin ve yorumların değil İslami ilkelerin ve maslahatların gözetilmesidir!",
  "crawled_at": "2025-06-02T10:26:33.995943"
}