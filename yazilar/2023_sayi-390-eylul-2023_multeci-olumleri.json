{
  "id": "0e744661-4ca4-4e57-95bc-4e1a153b3aa8",
  "title": "Mülteci Ölümleri",
  "author": "Bünyamin Doğruer",
  "year": "2023",
  "issue": "Sayı: 390 - Eylül 2023",
  "url": "https://www.haksozhaber.net/okul/multeci-olumleri-8918yy.htm",
  "content": "Yüzlerce mülteci öldü denizlerde\nAyın gözyaşları döküldü üstlerine\nAnnelerin düş yorgunu kanatları kırıldı\nMülteci gövdelerde buharlaştı yağmurlar\nSusmalar çölünde vicdansız insanlar\nVahşi batılılar karanlık suratlar\nAsıl sizler boğuldunuz\nÇağdaş firavunlar demokratlar\nGünahlarınızın kirli denizinde\nYüzlerce mülteci öldü Akdeniz’de\nYıldızlar kaydı yine bu gece\nYeryüzünün müstekbirleri\nNefs kafesinin içinde\nSefilce kalpleri taş kesilmiş\nBaktıkları halde kefensiz ölümlere\nBilinmez denizler içinde anneler\nSevinemediler\nKollarında yavrularının cansız bedenleri\nBoğuluyoruz ölüyoruz oldu son sözleri\nTanımsız acılarla\nDenizlerde kalır mülteci elleri\nÇağdaş insanların suskunluğu altında\nMazlum ölümler karşısında\nParçalanır kalbim\nÇırpınır durur ortasında kan denizinin\nBoğuldu çocuklar boğuldu anneler\nGül düşmedi gözlerine gün yüzü görmediler\nMezarları oldu denizler\nAy kanadı yıldızlar ağladı\nEy mazlum muhacirler\nAcınız yüreğimde adınız dilimde kaldı.",
  "crawled_at": "2025-06-02T10:26:33.995943"
}