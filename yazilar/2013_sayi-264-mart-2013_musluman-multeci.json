{
  "id": "63bcf0c6-23af-47f9-a9b5-efa9a2d1fc91",
  "title": "Müslüman Mülteci",
  "author": "Hüseyin Gündüz",
  "year": "2013",
  "issue": "Sayı: 264 - Mart 2013",
  "url": "https://www.haksozhaber.net/okul/musluman-multeci-6782yy.htm",
  "content": "Çağın ensar, muhacir ve şehitlerine…\nElinde zulüm demeti, emperyalist heyeti\nDeste deste zulmeti, kusar kin ve nefreti\nBir kasırga fırtına, İslam’ın baharına\nÜmmet çıkar yarına, şayet tutsak vahdeti\nTalebeyiz Erkam’da, şerefliyiz İslam’da\nSahabe-i Kiram’da, kazanmışız izzeti\nAnne etmez ahu zar, biraz daha intizar\nBizimdir tüm yarınlar, kovacağız zilleti\nAğlama ey anacım, gözün yaşın sil bacım\nDolar gönül sarnıcım, dökülür testi testi\nGözyaşı inci inci, ey Müslüman mülteci\nBir gün gelir haberci, son bulmuş esareti\nBeheşti’ye muntazır, ruh azatlığa hazır\nBedenim ağır ağır, arzular şehadeti\nKelepçelenmiş ruhum, kevser ister bir yudum\nSon bulsun artık uykum, bana müştak cenneti\nGözlerimiz ufukta, enfüste hem afakta\nGüneşimiz şafakta, söküp atar zulmeti",
  "crawled_at": "2025-06-02T10:26:33.995943"
}