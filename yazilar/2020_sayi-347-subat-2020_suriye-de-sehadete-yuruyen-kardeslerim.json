{
  "id": "278d948b-e442-41d7-bb5e-772eec5d0085",
  "title": "Suriye'de Şehadete Yürüyen Kardeşlerim",
  "author": "Bünyamin Doğruer",
  "year": "2020",
  "issue": "Sayı: 347 - Şubat 2020",
  "url": "https://www.haksozhaber.net/okul/suriyede-sehadete-yuruyen-kardeslerim-8285yy.htm",
  "content": "Ateş çemberi içinde\nBir inanç var gözlerde\nBir inanç ki\nYüklenmiş kutsal emaneti\nAy ışığı örtülü gecelerde\nDuaya durmuş elleri\nİdlib'in, Halep'in, Doğu Guta'nın yiğitleri\nOnca yalnızlıklara inat\nOnlar dağ gibi\nEriyor avuçlarında dünya\nMahmurluğuyla esnerken güneş\nBir yürek burkulur ansızın\nBir namlunun soğuk ucunda\nTarihi yeniden yazacak bu  yiğitler\nYüreklerini kuşanarak soluk soluğa\nDerin ihanetlerin coğrafyasında\nBekleyin\nFırtınayla gelecek yağmuru\nDağlarımız, gönüllerimiz yeşerecek\nBir gülün sevdasına yürüyoruz\nŞehitlerin açtığı yolda evelallah\nBatan güneşe karşı haykırıyoruz\nLa Galibe İllallah\nHüzünlerden damıta damıta\nRüzgârların saçlarına dolanan\nBir kutlu zaferin müjdesi\nDalga dalga yayılacak hakikatin sesi\nAlnında hep direniş duran yiğidim\nBir isyanın kurşun izlerini taşıyan\nYakasına bir gül gibi acılar takan\nİdlib'in sokaklarında ölümü koklayan\nSizlersiniz kardeşlerim\nKorkmadan onurunu silah gibi kuşanıp\nŞehadete gülerek koşan.",
  "crawled_at": "2025-06-02T10:26:33.995943"
}