{
  "id": "dc33efef-b127-4dc8-a607-0eb55fea8d2f",
  "title": "Biz Filistin Halkının Parçasıyız",
  "author": "Ahmed Yasin",
  "year": "1997",
  "issue": "Sayı: 80 - Kasım 1997",
  "url": "https://www.haksozhaber.net/okul/biz-filistin-halkinin-parcasiyiz-1843yy.htm",
  "content": "-Birçok gözlemci, sizin Filistin topraklarına dönüşünüzün Filistin-İsrail barış sürecini olumlu yönde etkileyeceğine inanıyor. Neyi değiştireceksiniz?\n-\nBiz zamanımızı ve çabamızı Filistinli farklı siyasi hareketler arasındaki dayanışmayı güçlendirme ve Hamas ile Filistin Özerk Yönetimi ve diğer siyasi gruplar arasındaki gerginliği giderme noktasında yoğunlaştıracağız. Biz kendi geleceğini tayin etme hakkını elde etmek için verdiği mücadelede Filistin halkının birliğini destekliyoruz.\n-Siz daha önce, belirli şartlar yerine getirilirse, İsrail ve Hamas arasında bir anlaşmaya varılabileceğini ifade etmiştiniz. Nedir bu şartlar?\n-\nBiz her zaman şunu söyledik ki. Eğer İsrail Batı Şeria ve Gazze'den tümüyle çekilse, Batı Şeria, Gazze ve Kudüs'ü Filistinlilere geri verse, İsrail zindanlarındaki bütün Filistinli tutsakları serbest bıraksa ve Filistin topraklarında tüm yerleşim faaliyetlerine son verse dahi, İsraillilerle bir anlaşma imzalamayacağız.\n-Bu tür bir gelişmenin Hamas'ı İsrail ile müzakerelere zorlayacağını düşünmüyor musunuz?\n-Biz İsrail ile müzakerelere kapalıyız. İsrail ile müzakere yürüten tek organ Filistin Özerk Yönetimi'dir. İki tane yönetim yok, sadece bir tane var. Hamas ise Filistin halkının bir parçasıdır. İsrail ile müazekere yürüten ve anlaşmalar imzalayan ise Filistin Özerk Yönetimi'dir.\n-Hamas ve FÖY arasında görüşmeler yapılacak mı?\n-Evet biz her zaman görüşürüz. Biraraya gelmemizi hiç birşey engelleyemez.\n-Başkan Yasir Arafat ile ilk görüşmenizde gündeme getirmeyi düşündüğünüz en önemli konular neler?\n-Elbette aramızdaki anlaşmazlıkları, İslami kuruluşların kapatılmasını, tutukluları ve Filistin halkının Önem verdiği diğer konuları ele alacağız.\n-Başkan Arafat'tan kuruluşları yeniden açmasını ve tutukluları serbest bırakmasını isteyecek misiniz?\n-Elbette. Tutukluların özgür olmak hakları. Kuruluşların da Filistin halkına hizmet etmeye hakları var. Kanunlara aykırılık yok.\n-İsrail hedeflerine terörist saldırılar düzenleyenler cezaevlerine konuldu. FÖY'e göre bu insanlar Filistin hukukunu çiğnediler. Sizin yorumunuz ne?\n-Eğer FÖY bu insanların kanunları çiğnediğini ispatlayabilirse onları yargılamalıdır. Ben onların suçsuz olduklarına inanıyorum. Yargılamaksızın insanları cezaevine tıkmak asla kabul edilemez.\n-FÖY'ün İsrail'e karşı terörist saldırılar düzenleyenleri yargılamasını onaylıyor musunuz?\n-Ben İsrail'e karşı gerçekleştirilen saldırıların milli bir görev olduğuna inanıyorum. FÖY ise bu saldırıların barış süreci önünde engel oluşturduğunu düşünüyor.\n-Hamas, İsrail'in bir dizi adım atması karşılığında, İsrailli sivilleri öldürmeye son vereceğini açıklamıştı. Bu konuyla ilgili olarak İsrail ve Hamas arasında bir anlaşma var mı?\n-Biz İsrail ile bir anlaşmaya varmadık. Sadece teklifimizi yaptık.\n-Cezayir'de sürmekte olan katliamlar hakkında neler düşünüyorsunuz?\n-Ben Cezayir'deki katliamları şiddetle kınıyorum. Bu yapılanlar İslam'ın ilkelerine aykırıdır. Kim bunlar? Bu suçu İşleyenler hakkında yüzde yüz şüpheler mevcut. Şüphesiz bunların müslümanlarla ilgisi yok. İslam'ın imajını çarpıtmak isteyenlerin işi tüm bunlar.\n-Kitle iletişim araçları katliamların ardında İslami hareketin olduğunu iddia ediyorlar\n-\nBen katılmıyorum, İslami gruplar bir eylem yaptıklarında sorumluluğu üstlenirler.\n(The Jerusalem Times, 17 Ekim 1997)",
  "crawled_at": "2025-06-02T10:26:33.995943"
}