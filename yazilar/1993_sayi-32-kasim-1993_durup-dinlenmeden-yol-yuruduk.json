{
  "id": "eaaad333-ea9c-415b-8b07-0b6a2ba7882d",
  "title": "Durup Dinlenmeden Yol Yürüdük,",
  "author": "Musab Can",
  "year": "1993",
  "issue": "Sayı: 32 - Kasım 1993",
  "url": "https://www.haksozhaber.net/okul/durup-dinlenmeden-yol-yuruduk-521yy.htm",
  "content": "Tarihe damgasını vuran ve vuracak tüm muvahhid yüreklere..\nDurup dinlenmeden Yol yürüdük...\nBir zaman,\nAdem'in gözyaşlarında\nPişmanlık sancısı...\nBir zaman,\nHabil'in gönlünden,\nŞükran hediyesiydik\nGözleriyle büyüttüğü...\nVe biz...\nNuh'un gemisinde\nDokuzyüzelli yılın semeresiydik,\nTufanlarda kurtuluş burukluğu içinde...\nDurup dinlenmeden Yol yürüdük...\nNasih-ul Emin'di Hud,[7/68]\nMüjdesi rahmet ve mağfiret.\nDilindeki nasihat olduk,\nKarşılık; tehdit ve ihanet\nBekleyin dedik, biz de bekledik [7/71]\nVaad geldi nihayet:\nHem dünyada, hem ahirette lanet.\nDurup dinlenmeden\nYol yürüdük...\nSemud'un ümidi [11/62] Salih'le,\nBirlikte inkar ettik ataları,\nAllah'ın emaneti deveyi Öfkeyle\nYıktıklarına tanık olduk..Cezaları;\nÜç gün idi onlara mühlet, [11/65]\nAzabın habercisi ses oldu\nİhanetin bedeli belli ki yine zillet.\nDurup dinlenmeden\nYol yürüdük...\nLut'la birlikte boynumuz büküktü,\nAzap müjdeli bakışlarla\nMelekler [11/81] misafirken önümüzde.\nSefil yaratıldı kişilerdi hanemize üşüşen, [11/78]\nSefalet istiyorlardı, sefil oldular\nTaş yürekleriydi sonlarını taşlarla depreştiren. [11/82]\nDurup dinlenmeden\nYol yürüdük..,\nMüjdeler olsun İbrahim'e kavuştuk\nTevhid baltasıydık muvahhid ellerinde\nKırılan put yürekleri, mamülü şirkten\nPutkıran baba ateşe atıldığında,\nyanmayan ateşte çiçek açtık rahmetten\nKokumuz mucize oldu ilahi ayetten.\nDurup dinlenmeden\nYol yürüdük...\nNamaz kıldık Şuay'b'la, kıyama durduk\nMedyen'in tartısı eksikti, [11/85] namazla dengeledik\nAnlamadılar, zayıf gördüler, tehdidleri ölümdü [11/91]\nŞuayb; yapın yapacağınızı dediğinde [11/93]\nBu son sözüydü...\nBu kez felaketin diğer adı Medyen\nBize yine yol görünmüştü rahmetten [11/94]\nDurup dinlenmeden\nYol yürüdük...\nDehlizli kuyulara atılırken Yusuf,\nGizemli geleceğin müjdeli çocuğu.[12/15]\nKuyulardan saraylara yol yürüyen seçkin\nSaraylarda hayran bakışların doruğu.\nYürekler yanarken Yusuf'un aşkından [12/31]\nGünahkar davetlere karşı tercihti zindan.[12/33]\nDurup dinlenmeden\nYol yürüdük...\nMusa beşiğinde hicret ederken Nil'de [20/39]\nAnnesinin yüreğini ümitlendiren bizdik.[28/10]\nDüşman sarayında, zulmün ninnilerinde\nGözlerindeki öfke, yüreğindeki kin'dik.\nMusa'nın asası müjdesiydi mazlumun [7/103]\nZulmün girdabında boğulurken Fir'avun [57/40]\nNe mülkü fayda verdine Haman ne de Karun\nDurup dinlenmeden\nYol yürüdük...\nKurtuluş savaş isteyen İsrailoğulların [2/246]\nİmdadına yetişen komutan Taluttu.[2/247]\nBilge ve yiğitliğine rağmen korkakların [2/247]\nTüm bahanelerine cevabımız tabuttu.[2/248]\nSavaş kervanı yola çıktığında\nHedefimiz zalim Caluttu...[2/249]\nİmtihan ırmağından geçtik Talutla\nBir avuç su olduk arınanlara.[2/249]\nCalut ve askerlerinin karşısında,\nSabır ve yardım için eller duada.[2/250]\nDerken intifada başladı Davutla [2/251]\nŞükürler olsun yine galiptik az bir toplulukla... [2/248]\nDavud'un fazlından yankılandı dağlar\nRabbin izniyle emrine amade oldu kuşlar...[34/10]\nDurup dinlenmeden\nYol yürüdük...\nGözü aydın Meryem'in kucağında, [19/26]\nEsenlik sahibi İsa'yı gördük.[19/33]\nKem gözlerin bakışları arasında\nSuskun Meryem'in orucu olduk.[19/26]\nAllah'ın kulu ve Peygamberiydi [19/30]\nBeşikte konuşan çocuk...[19/29]\nDurup dinlenmeden\nYol yürüdük...\nVe, bir ekin olduk Muhammed'in gönlünde,[48/29]\nBüyüdük, filizlendik rahmet yüreğinde.\nEkin gövde üzerinde dikildiğinde,\nBir korku, bin telaş kafir yüreklerde,\nKah şefkat doluyuz ilahi gönüllere\nKah şiddet kuşandık tüm zalimlere...[5/54]\nDurup dinlenmeden\nYol yürüdük..,\nYüreğimizde yıkılmaz sevda...\nBayrampaşa Cezaevi",
  "crawled_at": "2025-06-02T10:26:33.995943"
}