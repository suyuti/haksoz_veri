{
  "id": "0e252092-dd76-42d7-8e25-d0546026ddd1",
  "title": "Beyaz Karanfilim",
  "author": "Ferid Aydın",
  "year": "2003",
  "issue": "Sayı: 153 - Aralık 2003",
  "url": "https://www.haksozhaber.net/okul/beyaz-karanfilim-3859yy.htm",
  "content": "Kucağında soluklandı bir zaman,\nVahyin serinliğiyle peygamberler.\nDiyarın mis kokuyordu İsra gecesi,\nRüzgarın amber...\nKar beyaz gelinliğinle karşıladın o Şanlı Yolcu'yu\nNe muhteşemdi o şenlik,\nDillere destan oldu yüzyıllar boyu.\nHatırlarsın beyaz karanfilim!\nŞölenlerinde tanıştım ulu dostlarınla,\nBir zamanlar savururken, yılanları yutan asayı,\nSen ağırlamak için bekliyordun,\nOtağında Musa'yı.\nO dururken namaza, dua ederken Tûr'da,\nSen allı pulluydun.\nHele Ömer'in ordusunu selamlarken,\nOldukça gururluydun.\nNe oldu da bugün üzgünsün?!\nYoksa ılık gölgelerinde haramiler mi gezer?\nKanıma dokunuyor, ne olur, dokundurma eteklerine,\nO çıfıt çıfıt elleri!\nÇünkü sen benim ak namusum,\nimanımın ateşi, dizlerimin ferisin.\nGelinciğim, nazlı Aksam!\nAllah'ıma tapmak için,\nSana dönerdim önceleri.\nKabe'ye döndüm diye mi küstün bana?\nSen benim sönmeyen aşkım,\nİlk kıblagâhım, dinimin minberisin!\nYoluna kimler baş koymadı ki;\nBeyaz karanfilim!!!\nTürkmenin, Arabın, Acemin, Çerkezin, Lazın, Zazanın, Kürdün,\n-Sel gibi akan gözyaşlarında hep sen köpürdün,\nÇünkü çok cilvelisin, çok işvelisin!\nNazlı Karanfilim!\nSöyler misin neden ağlar ümmetimin yaşlıları?\nYoksa namahrem eli mi değdi eteklerine?\nNeden susar ümmetimin gençleri?\nKirli ayaklar basarken çiçeklerine?\nÜzülme kızıl karanfilim,\nNe olursun ve üzme beni!\nBak binlerce minik el alkışlamakta seni,\nAllah şahidim olsun, sapanlar ve taşlar\nBir gün gelecek güleceksin.\nŞenliğe dönüşecek intifadalar.\nİnan bitecektir bir gün bu gurbet,\nVe seni hasretle kucaklayacaktır ümmet.",
  "crawled_at": "2025-06-02T10:26:33.995943"
}