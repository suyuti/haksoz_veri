{
  "id": "72479440-7422-4345-ad00-a242ef923e25",
  "title": "Siyah Parantez",
  "author": "Orhan Öztürk",
  "year": "1994",
  "issue": "Sayı: 38 - Mayıs 1994",
  "url": "https://www.haksozhaber.net/okul/siyah-parantez-616yy.htm",
  "content": "eller arkada bağlı\nkimi medreseli kimi dağlı\nelbiseler kokuşmuş\nahşap kokusuna sinmiş ter\nbir boğuneğiş her şeyi kabul ediş\nbir inat bir tüy seğirdişi\n/grav grav\nbir insan kurşuna dizilerek nasıl ölür\nacı nereden başlar/\nmevsim kesin sonbahar/parmaklar tetikte\nhava kesin bulutlu/parmaklar tetikte\nküçücük kuşların ince ince ötüşleri/parmaklar tetikte\nılık bir rüzgar geçmekte\nyapraklar isteksiz uçmakta/parmaklar tetikte\nkalbi durduran ne zaman bekleyişleri\nburundan solunan heyecanın en son hikayesi\nve parmaklar bir tetik geride\n/grav grav\nbir insan kurşuna dizilerek nasıl ölür\nacı nereden başlar/\ntozduman oldu ortalık\nyarısı yere düşenlerden\nbeklenen sessizliğin sürünen hırıltısı\nyeniden mermisi sürülen silahların sesine karışmakta\nmollanın oğlu genç, hala debelenmekte\nhemen ölsene be adam\nyüzüne tekmeler yiyor fazladan\nbirazdan ölüyor\n/şehirde bir sarayda\nhanım hanım bir balo\nyeni başlamakta çaça\ninsanlar götürülürken yakapaça\nsağ kalan anneler çocuklarını\ndağa kaçırmakta",
  "crawled_at": "2025-06-02T10:26:33.995943"
}