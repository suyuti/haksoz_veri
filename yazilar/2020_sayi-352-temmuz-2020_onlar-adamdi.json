{
  "id": "93e06b36-0e84-42ae-a489-d47939d799ee",
  "title": "Onlar Adamdı",
  "author": "Süveyda Zeynep Güneş",
  "year": "2020",
  "issue": "Sayı: 352 - Temmuz 2020",
  "url": "https://www.haksozhaber.net/okul/onlar-adamdi-8359yy.htm",
  "content": "Pusulamı yitirdim, yolumdan şaştım.\nBu çağda kül oldu benim inancım.\nEriyip sönmeye yer arar içimde,\nBir avare gibi gezerken başım.\nBiz iki perdeyiz bu âlem içinde.\nSon nefesinde bile kükrer savaşın.\nBen bir gölgeyim saklanan hüznünde,\nSarılıp korur beni senin arşın.\nSözlerim nicedir bilinen bir yalandı.\nSeninki sokaklara nakşedilmiş olandı.\nBen bugün geceye cılız bir ses bıraktım.\nOnlar adamdı, onlar adamdı.\nİşlemez ellerim, bitmez nutuklarım\nGizliden ağlarken tükenmez sancılarım.\nKalabalıklar içinde savrulur yeminler.\nYitip gidenleri hiç zikretmez aklım.\nYere düşmez, çehrende kurşundur bakışların.\nBir süt dişinde gizli senin de acıların.\nZamanı alır da gezdirir dillerde,\nMüjdeyle süslenmiş o kutlu bahtın.\nHeybetim nicedir bilinen bir yalandı.\nSeninki göklerde hüküm giymiş olandı.\nBen seher vaktine mahcup bir söz bıraktım.\nOnlar adamdı, onlar adamdı.",
  "crawled_at": "2025-06-02T10:26:33.995943"
}