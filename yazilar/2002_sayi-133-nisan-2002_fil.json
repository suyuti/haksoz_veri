{
  "id": "1ae401ab-e7b0-49fa-8b28-125b712bdefe",
  "title": "Fil",
  "author": "Özge Karadağ",
  "year": "2002",
  "issue": "Sayı: 133 - Nisan 2002",
  "url": "https://www.haksozhaber.net/okul/fil-3316yy.htm",
  "content": "-uğunur avuçlarımızda zaman usulca giyinirken tarihin lalelerini-\nEy Bağdat\nÇağın yoksul öfkesi\nhınçla sıkılmış yumruğu\nOrtadoğu'nun\ngüzden önce can düşüren toprağa.\nAğıtlara çöl olmuş\nmazlum âhı biriktiren hesap gününe.\nAh! Bağdat!\nKaçıncı ölüm bu, kaçıncı yıkılış\nki terliyor alnında çağın\nyenilmiş ekin yaprağı\nEbreheler ne çok, ne çok kızgın\nçocuk var, ne çok azgın adam\n\"Bu şehri sahibi korur\"\nkayırmam üstüne çığlık kopan\nölümleri\nAd'ı, Semud'u, Eyke'yi...\nÇocuk bakışlarının ucuna ilişir ölüm\nsavururum tebessümün yanık sesini\nAh Kerbalâ / diril\nKim alıştırdı bu kadar kanı\nhayatımızın dingin koynuna\nki yaşıyor alnında hâlâ o diri ölüm\nağıda cankeş\nbu kış Munzur sırtımızda.",
  "crawled_at": "2025-06-02T10:26:33.995943"
}