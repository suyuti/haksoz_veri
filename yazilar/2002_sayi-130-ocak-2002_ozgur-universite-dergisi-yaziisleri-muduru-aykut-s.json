{
  "id": "8123d5c9-f2a6-4a90-97d5-d4a673ab981f",
  "title": "Özgür Üniversite Dergisi Yazıişleri Müdürü Aykut Şahin Serbest",
  "author": "Haksöz",
  "year": "2002",
  "issue": "Sayı: 130 - Ocak 2002",
  "url": "https://www.haksozhaber.net/okul/ozgur-universite-dergisi-yaziisleri-muduru-aykut-sahin-serbest-3237yy.htm",
  "content": "Özgür Üniversite Dergisi'nin 10. sayısı dergide yer alan 5 yazının TCK 312. maddesine aykırılığı iddia edilerek 1999 yılının Mayıs ayında İstanbul DGM tarafından toplattırılmıştı. Toplatma kararına bağlı olarak açılan dergi hakkındaki davanın tebliği adres değişikliği nedeniyle kendisine ulaştırılamayan yazıişleri müdürü Aykut Şahin, Aralık ayının başında Zonguldak'da işlettiği sürücü kursunda usulsüz olarak tutuklanarak Beycuma Cezaevine konulmuştu.\nTutuklama kararına yapılan itiraza olumlu cevap verilmeyen Şahin'in, 24 Aralık 2001 tarihinde İstanbul 3 No.lu DGM'de yapılan ilk duruşmasında tahliye kararı çıktı.\nÖzgür-Der'in konuyla ilgili yaptığı basın açıklamasında tutuklama olayının usulsüzlüğüne dikkat çekildi ve bu tutuklamanın Türkiye'de yaşanan düşünce ve hukuk ihlallerine eklenen yeni bir örneği oluşturduğu belirtilip yaşanan keyfilik kınandı.",
  "crawled_at": "2025-06-02T10:26:33.995943"
}