{
  "id": "eca5576d-f9c4-47b5-9897-78d4b026d75a",
  "title": "İdlip’te Açan Kan Çiçekleri",
  "author": "Bünyamin Doğruer",
  "year": "2017",
  "issue": "Sayı: 314 - Mayıs 2017",
  "url": "https://www.haksozhaber.net/okul/idlipte-acan-kan-cicekleri-7724yy.htm",
  "content": "Ahlaksız savaş nefessiz bıraktı çocukları\nSârin gazı Esed nakışlı\nİdlip’te açan kan çiçekleri\nKayıp insanlığın cinnet ürpertisi\nDurmadan kınasın kınayacaksa\nUluslararası  eşkıya grubu\nGünah çıkarsın timsah gözyaşlarıyla\nAh insanlık yitik\nÜmmetse perişan paramparça\nDonuyor bakışlarımız İdlip’in sokaklarında\nŞimdi girme vakti onurlu savaşlara\nÖldürülen mazlum çocuklar aşkına\nÜstüme sârin gazlı bombalar atıldı\nElma kokusunda bir hava\nAkciğerimde kanama\nGözlerimin önünde annem\nSükûneti giyinmiş\nSızıyor ağzımdan ılık ılık kan\nDirenişin sembolü olan\nKıyam ağacını sulayan kan\nSârin gazını içip\nSessizce gittiler İdlip’in çocukları\nKanatları güneş gül kuşları\nSoldurulmuş düşleriyle\nÖylece cennete\nAnne\nNefes alamıyorum\nRuhum titriyor\nKan kusuyorum\nEy vicdansız dünya halkları\nZulüm altında inliyorum\nBunca akıtılan mazlum çocuk kanları\nBir türlü doyuramadı firavunları\nEy İdlip’in çocukları anneleri\nSize sârin gazından kefen biçtiler\nŞeytanın askerleri tarihin kara sayfasına geçtiler\nHiroşima Nagazaki Halepçe Hama’dan sonra\nZulümler yaprağına İdlip’i de eklediler\nİdlip böğrüme saplanan sancı\nİdlip mümin yüreklerde öfkedir\nİdlip arşa yükselen çocuk feryatları\nİdlip güllerin boşluğa düşen gözleridir\nİdlip çocukların çığlık çığlık öldürüldüğü yerdir\nİdlip işgalcilerin kan sofrasından beslendiği yerdir",
  "crawled_at": "2025-06-02T10:26:33.995943"
}