{
  "id": "fc71d088-3225-4e80-b6f3-be419fdbc064",
  "title": "Geliriz...",
  "author": "Hikmet Kızıl",
  "year": "2014",
  "issue": "Sayı: 277 - Nisan 2014",
  "url": "https://www.haksozhaber.net/okul/geliriz-7018yy.htm",
  "content": "Hayat paslı bir yalnızlık, çöker kuytularımıza\nŞakağından öperiz biz hüzünlerin\nDevrik cümlelerin ortasından,\nVe kentlerin en ücrasından,\nVe kitabın ortasından,\nDingin bir rüzgârın koynundadır öfkemiz…\nBiraz şairdir akşam\nSonra yılgınlık, yağmur sonrası hüzün\nBuğulu camların ardından…\nSürgünüz şimdi gözlerimizin yalnızlığına\nIrmaklar kurur, şairler ölür\nŞiir ayrılığa ulanır…\nYorgun kelimeler bilenir umuda\nMarşlar bilen yüreğimize serinlik değer\nÖfke kınında bir düş yorgunluğu şimdi\nPayımıza düşen kedere de razıyız,\nKurşuna şerbetli yüreklerimizle…\nBeklesin bizi Selahaddin\nKudüs semalarında\nVınlayan bir sapan taşıyla geliriz ey…\nBir deli kurşunla geliriz,\nGöğüne Bilal’in sesi değen semalara\nİçimizin serin ırmakları,\nÇağlasın kentlerin bulvarlarına…\nAğlayan bütün harflerin arasından\nDeli divane selamları alıp terkimize\nSusmalıyız belki ölüm tadında…\nHurufi bir cehd ile aşk\nGelip geçince kapımızdan\nGölgesine bulaşsak kâfi.\nBu tini çalınmış tenler ülkesinde\nİki kelamı olmalı insanın\nİki yüreğe değen sözü,\nSözcükle usumuzda bir infilak,\nFazla söze ne hacet,\nTarihe sinsin sesimiz\nAcının sınırında,\nKalbimiz İsrafil suru...",
  "crawled_at": "2025-06-02T10:26:33.995943"
}