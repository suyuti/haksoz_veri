{
  "id": "2c6a1d5d-a294-4cdd-9ce5-afa3fce872fc",
  "title": "Hamas: Halkımız Aşağılık Barış(!)’ı Değil, Mescid-i Aksa'yı Kurtarmak İçin Ayaklandı\"",
  "author": "Haksöz",
  "year": "1996",
  "issue": "Sayı: 67 - Ekim 1996",
  "url": "https://www.haksozhaber.net/okul/hamas-halkimiz-asagilik-barisi-degil-mescid-i-aksayi-kurtarmak-icin-ayaklandi-1463yy.htm",
  "content": "Filistin İslami Direniş Hareketi (HAMAS), Washington zirvesinin bir çözüm bulmak için değil, Filistin halkının Mescid-i Aksa'yı kurtarmak amacıyla başlattığı direnişi kırmak için gerçekleştirildiğine dikkat çekti.\nFilistin İslami Direniş Hareketi (HAMAS) Washington zirvesiyle ilgili olarak yayınladığı bildiride, Filistin halkının siyonizmin çıkarlarına hizmet etmekten başka bir amacı olmayan ve Filistin halkının gasbedilmiş haklarının geri verilmesi konusunda hiçbir fonksiyon icra etmeyen aşağılık barış(!)'ı kurtarmak için değil Mescid-i Aksa'yı ve Kudüs'ü kurtarmak için harekete geçtiğine dikkat çekti.\nHAMAS'ın konuyla ilgili bildirisinde şu ifadelere yer verildi: \"Şehidlerimizin kanları daha tazeliğini korurken, Mescid-i Aksa'ya yönelik tehditler devam ederken, işgal yönetiminin kahraman halkımıza yönelik abluka ve baskısı bütün şiddetiyle sürerken, yurdumuzun seçkin evlatlarının binlercesi hala zindanlarda tutulurken ve bunlar gerek Siyonist yönetimin gerekse özerk yönetimin zindanlarında işkenceyle öldürülürken sözde özerk yönetim terörist Netanyahu'yla başbaşa gelebilmek için Washington'a koşuyor.\nİnsanlarımızın ellerine taşları alarak meydanlara dökülmekteki, ellerindeki taşlarıyla düşmanın otomatik silahlarına ve tanklarına karşı durmaktaki ve birkaç gün içinde onlarca şehid ve binlerce yaralı vermekteki amaçları Oslo anlaşmalarını ve onun sözde barış(!) masalını değil kutsal Mescid-i Aksa'yı kurtarmaktı.\nFilistin halkının yaptığı fedakarlıkları; ortaya koyduğu değerli varlıkları ve gece gündüz Filistin'e ait her şeyi aşağılamaya devam eden, Siyonist hahamların rüyalarını ve onların uyduruk Tevratlarındaki vaadleri gerçekleştirmekle ısrarlı davranan Netanyahu'yla biraraya gelinmesinden çok çok daha değerli ve üstündür.\"\nHAMAS'ın konuyla ilgili açıklamasında ayrıca Filistin halkının, Washington zirvesinde alınacak kararların hiçbirine uymayacağı ve o kararların gereklerini yerine getirmek için değil kendi mukaddes değerlerini korumak için mücadele edeceği ifade edildi.",
  "crawled_at": "2025-06-02T10:26:33.995943"
}