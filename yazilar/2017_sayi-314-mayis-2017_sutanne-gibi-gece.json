{
  "id": "79a7b359-9371-4d0e-a6e9-387dddf041cd",
  "title": "Sütanne Gibi Gece",
  "author": "Osman Sevim",
  "year": "2017",
  "issue": "Sayı: 314 - Mayıs 2017",
  "url": "https://www.haksozhaber.net/okul/sutanne-gibi-gece-7723yy.htm",
  "content": "Hüznü teşvik eden keman neyin peşinde\nAnneninşerare sinesini çekemeyen\nYağmur bağırması urgan olunca tuzak\nDüşlerime takılır düşerim\nSesimin dizesi dizlerimi kanırtır\nYürüyüşüm gün altında can verir\nBir baş dönmesi mesafesi hayat sonra\nUsta annelere emanet elim elemim\nKi yalan hiç kimse sevmeyince bizi\nSevmeye başlıyoruz annelerimizi\nVoltaların ucunda o vardır umutların\nZincirlere eskilik ekşilik bakışlara\nUğrasa da akbasma\nTaşların kulağı kurşunlanmış\nBin bir kapıda kalsa da bakışlar\nSes aynaya bakar gibi bakar anneye\nEl yazmalarda al yazmalarda hep\nİllegal bir motiftir her oğul ve kız\nYüreğin köşesinde bir karaltı\nBir kabartıbir kıpırtıdır içerde\nAh sadık satırlar sahibi olmasa\nMüntehir adını alır her can\nSatırlar ki hayat ile arabulucu baş müzakereci\nSabrın misinası olur saksıda\nHeyetler gelir deler kulakları ah evet esaret\nHer yıl bin yığın harf çalar bedenden\nEksilen neydi kimdi bilinmez\nBir kalp konuşur her dilden durmadan\nBir tek onlarınduyduğu bildiği anladığı\nBir rakam bir harf toplamı bin umut\nEle geçirilemeyen.",
  "crawled_at": "2025-06-02T10:26:33.995943"
}