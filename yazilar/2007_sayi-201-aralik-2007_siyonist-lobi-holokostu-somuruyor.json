{
  "id": "fd71b902-8987-4b55-8fc9-5fbfce1e7a7d",
  "title": "Siyonist Lobi Holokost’u Sömürüyor!",
  "author": "Norman Finkelstein",
  "year": "2007",
  "issue": "Sayı: 201 - Aralık 2007",
  "url": "https://www.haksozhaber.net/okul/siyonist-lobi-holokostu-somuruyor-5395yy.htm",
  "content": "Prof. Norman Finkelstein, Yahudi soykırımında hayatta kalanların çocuklarından. Aslen Yahudi ve aynı zamanda bir İsrail muhalifi; yani anti Siyonist. Depaul Üniversitesi'ndeki görevinden alınınca ülke içerisinde manşet oldu. Beş kitap yazarı olan Finkelstein'ın görevinden alınması, meslektaşları tarafından da eleştirildi. Üniversitedeki görevinden atılması öğrencilerin protestolarının ve oturma eylemlerinin başlamasına, kendisini savunmak için çeşitli akademisyenlerin bir araya gelmelerine sebep oldu. Bu olaydan sonra birçok insan üniversitelerin güçlü baskı gruplarının/lobilerin bir kurbanı olup olmadığını sorgulamaya başladı.\nBu röportajda George McLeod, Norman Finkelstein ile kitapları, İsrail lobisi ve ABD'de İsrail meselesinin nasıl hassas/dokunulmaz hale getirildiği hakkında konuşmaktadır.\nMcLeod:\nİsrail-Filistin meselesini bu kadar ihtilaflı ve hassas/dokunulmaz kılan şey nedir?\nFinkelstein:\nİsrail-Filistin meselesini sıra dışı yapan bir şey söz konusu değildir. Bu gerçekle beraber burada Filistin'de neler olup bittiğiyle ilgili mantıklı konuşmaları/tartışmaları engelleyen bir lobi bulunmakta.\nİhtilafın kendisi kesinlikle sıra dışı değil. Özellikle ABD dışında bunların özellikleri açık bir şekilde bilinmektedir.\nDünyanın başka hiçbir yerinde, çetelerin paralarını ve muştalarını bir kişinin görevinden alınması için kullandığına rastlayamazsınız. Bu çok tuhaf. Küba ve Çin gibi politize olmuş yerlerde bile, başka alanlara tecavüz edilmez.\nGeçen birkaç yıl içerisinde İsrail ve Filistin'le ilgili elimizde Yale Üniversitesi'nden Juan Cole olayı, Joseph Massad olayı, Nadi Ebu'l-Hac olayı, benim olayım ve Raşid Halidi'nin olayı bulunmakta. Fakat bunların yanında siz kalkıp lobi faaliyetlerinin olduğu Çin ve Küba'dan bahsediyorsunuz. Bunlar mafya taktikleriyle olayları çarptırmaya çalışıyorlar.\nABD içerisinde önemli kaynakların kullanımına sahip olan çeşitli lobi grupları bulunmakta ve bunlar tartışmaların üzerini örtmekle suçlanmıyorlar. İsrail lobisini diğer lobilerden farklı kılan unsur nedir?\nİsrail lobisinin parası var. Para önemlidir. Çünkü bunlar çeşitli bağışlarla ayakta kalan kurumları tehdit ediyorlar, lobinin etkisi altında olan medyalar bulunmakta. Böylece size kolayca çamur atabiliyorlar.\nSizin başınıza gelenler İsrail lobisinin daha da güçlendiğini gösteriyor mu? İsrail üzerindeki tartışmalar daralıyor mu?\nAslında şu ana kadar olduğundan daha fazla İsrail-Filistin hakkında tartışmalar olmakta. İsrail lobisi artık parçalanmaya başladı. İsrail için, davası savunulamaz hale gelmeye başladı. İsrail'in insan hakları kaynakları, gerçek tarih kaynakları ve diplomatik kayıtlar artık daha iyi bilinmeye başladı. Gerçekler ne kadar fazla bilinirse, İsrail lobisi de savunulamayacak şeylerde, kendilerini savunmada zorlanacaktır.\nEğer bu kadar önemli kaynakları kontrol edebiliyorlarsa nasıl parçalanabilirler ki?\nLobileri hala güçlü, fakat eskisinden daha zayıflar. Geçen sene birkaç yenilgiye uğradılar. New York Times'ın en iyi kitaplar listesinde Jimmy Carter'ın ve Walk&Mearsheimer'ın kitapları bulunmakta. Bu kitapların çıkması İsrail lobisinin eskiye nazaran daha zayıf olduğunun bir göstergesidir.\nBu lobinin sizin görevinizden alınmanızda ilgili bir rolü oldu mu?\nElbette.\nPratik olarak, sizin görevinizden alınmanızla ilgili lobi ne yapıyordu?\nÜniversite kendilerine baskı yapıldığını reddetmedi. Yoğun olarak dış baskıların devam ettiğini söylediler. Karşı koyduklarını iddia ediyorlar. Baskıların uygulandığını da reddetmiyorlar.\nİsrail'i eleştiren diğer akademisyenlerin arasından neden siz seçildiniz?\nBen daha faal olduğumu düşünüyorum. Diğer akademisyenler eleştirilerini konferanslarda ve akademik dergilerde çıkan makalelerde dillendiriyorlar fakat ben daha aktifim. Sürekli insanlara anlatıyorum, politik arena önünde bilinmek istiyorum.\nGörevinizden alınmanız akademik özgürlüklerin artık kötüleştiği/kısıtlandığı gerçeğini mi işaret ediyor?\nHayır, bu şekilde söyleyemeyiz. Benim durumum biraz tuhaf. Ben hem akademik hem de politik alandayım. Çoğu akademisyen politikaya bulaşmaz. Üniversitelerin standartları eskiden olduğu gibi devam ediyor.\nİsrail yanlısı grupların Yahudi Soykırımını politik amaçla kullandıkları yönünde bir düşünceniz var. Bunun hakkındaki görüşleriniz nelerdir?\nBu konuda bir kitap yazdım: \"Yahudi Soykırım Endüstrisi\". 1967 Haziran savaşından beri, Nazi soykırımının İsrail'e yapılan eleştirileri bastırmak için kullanıldığını belgeleriyle göstermeye çalıştım. Ben bunun temelde iki şekilde olduğunu söyledim. Birincisi Yahudi Soykırımının tek olduğu, yani dünyada başka hiçbir topluluğun Yahudiler kadar acı çekmemiş olduğu düşüncesi. Entelektüel ve ahlaki hiçbir temeli olmayan bu doktrinin amacı temelde İsrail'e yapılan eleştirileri bertaraf etmekten ibarettir. Madem Yahudiler çok acı çekti, o zaman onları diğer insanlarla aynı standartlarda değerlendiremeyiz, demeye getiriyorlar.\nİkinci olarak da Daniel Goldhagen tarafından yazılan \"Hitler'in Gönüllü İnfazcıları\" tezinde belirtilen Yahudi olmayanların Yahudileri öldürmek istemeleri iddiası. Herkes Yahudi düşmanıdır ve İsrail'e yapmış oldukları eleştiriler kabul edilemez!\nKitabınız nasıl bir ilgi gördü?\nKitabım çıktığında acımasız bir şekilde saldırdılar. Birçok defa laf attılar, saldırılara uğradım. Fakat şimdi yazmış olduklarımın büyük bir kısmı ana görüş oldu. Yahudi Soykırımı hakkındaki görüşlerimden dolayı alay konusu olmaya başladı. Yanlış anlaşılmasın kitabım değil, soykırım endüstrisinin kendisi alaya alınıyor.\nMesela, Amerika Soykırım Müzesi'nin eski yöneticisinin eşi Tova Reich soykırım üzerine yerici bir roman yazdı. Yazdıkları çok eleştirildi.\nKitap neden bu kadar fazla eleştiri aldı?\nÇünkü o zaman kimse böyle şeyler söylemiyordu, artık her şey değişti. Mesela, soykırım kurbanlarına verilmesi için Avrupa'dan yüklü miktarda para getirdiler. Getirilen paranın insanlara hiç dağıtılmadığı görüşü hakim oldu.\nJohn Mearsheimer ve Stephen Walt tarafından yeni çıkan \"İsrail Lobisi ve ABD Dış Politikası\" isimli kitap hakkındaki görüşleriniz nelerdir?\nDüşüncelerinin bir bölümüne katılmakla birlikte bir bölümüne de katılmıyorum. Mesela ABD'nin Irak'a girmesinde önemli faktörün lobi olduğuna dair herhangi bir kanıt olduğunu düşünmüyorum. ABD'nin Ortadoğu'daki politikasının da genelde bir lobi tarafından şekillendirildiği fikrine katılmıyorum. Fakat ABD'nin Filistinlilere karşı politikasına yön veren bir lobi olduğunu kesinlikle düşünüyorum. İran, Türkiye ve Irak'taki Amerika'nın politikasına karışmıyorlar ama İsrail-Filistin'le ilgili, yerleşimcilerin konutları ve Filistin'in sömürgeleştirilmesiyle ilgili etkili bir faktör konumundalar.\nJoan Peters tarafından kaleme alınan meşhur kitap \"Çok Eski Zamanlardan Beri\"yle ilgili ciddi problemleri ortaya attınız. Bu kitap batılı yerleşimciler gelmeden önce Filistin topraklarında hiç kimsenin/Arapların yaşamadığından, Filistin topraklarının boş olduğundan bahsediyordu. Kitap övgüler aldı ve en iyi satanlar listesinde boy gösterdi. Kitapta çeşitli yanlışlıklar olduğunu nasıl ortaya çıkardınız?\nCevap çok basit, kitabı okudum.\nSadece siz okumadınız ki! Popüler bir kitaptı, herkes okudu.\nKaç kişinin kitabı okuduğundan emin değilim. Şu anda da kaç kişinin okuduğunu bilmiyorum. \"Hitler'in İnfazcıları\" kitabını okuduğunu iddia eden kişilerin o kitabı gerçekten okuduğundan emin değilim. John Peter'ın kitabını insanların gerçekten okuduğundan şüpheliyim. Demek istediğim bu kitaplar okunamaz, rezaletler. İnsanlar yanlışlıkları bilmiyorlar çünkü bu kitapları okumuyorlar.\nDipnotlardan mı bahsediyorsunuz yoksa kitabın gerçeklerinden mi?\nKitabı okuduklarını düşünmüyorum. Hiç kimse dipnotları okumaz. Kitabın çok satması doğruları yansıttığını göstermez. Bunlar gösteriş olsun diye kahve masası üzerine konulmuş kitaplardır. Peter'ın kitabı da dahil, bu tip kitapları okuyanlar bunların anlaşılamaz olduklarını ve tamamen gülünç olduklarını görürler.\nAlan Dershowirz'in, İsrail'in diğer ülkelerle karşılaştırılınca haksız eleştiri aldığı yönünde düşünceleri var? Suudi Arabistan ve Mayamar gibi insan hakları ihlalleri daha çok olan ülkelerin daha fazla eleştirilmesi gerekmiyor mu?\nFakat bilmemiz gereken bir şey var. Birincisi, dil olarak Dershowirz hiçbir şey tartışmıyor, çünkü kendisi hiçbir şey bilmiyor. Tamamen cahil birisi, bu yüzden onun fikirlerine katılmıyorum. Bir şeyler söylemeye çalışıyor fakat cahil birisi.\nKendisi eleştiride orantısızlıktan bahsediyor. İnsan Hakları İzleme Komitesi'nin raporlarına baktığımızda İsrail-Filistin'de yaşanan birçok insan hakları ihlallerinin başka hiçbir yerde yaşanmadığını görebilirsiniz. Rakamlar tabulaştırılıyor, gidip bakabilirsiniz. Onların söyledikleri rakamlar kesinlikle doğru değil.\nÜçüncü olarak, İsrail-Filistin çatışmasının önemli bir özelliği var; modern tarihte yer alan en uzun mücadele. İsrail bu sorunu kırk yıl önce çözseydi, bugün bu kadar dikkatleri üzerlerine çekmeyecekti. Kırk yıldır mücadelenin devam ettiği gerçeği -şu anda yaşayan birçok insanın 40 yaşının altında olduğu düşünülürse- insanların ortalama yaşlarından bile daha fazladır. Uzun süren çatışmadan dolayı, dikkatleri üzerlerine çekmelerinin normal olduğunu düşünüyorum.\nBu konuyla ilgili duruşunuz ve görevinizden alınmanız sizde pişmanlığa yol açtı mı?\nHayır, bu şekilde sona ermesinden oldukça memnunum.\nGelecekle ilgili planlarınızı öğrenebilir miyiz?\nBilmiyorum, şu anda söylemek için çok erken. DePaul Üniversitesi kâbusunun sona ermesinden memnunum fakat öğrencilerimi özleyeceğim. Diğer taraftan bu sayfayı kapatıp hayatta kalabilmek için yeni ciddi işlerle uğraşmayı düşünüyorum.\nZnet'ten Çev:\nBarış HOYRAZ",
  "crawled_at": "2025-06-02T10:26:33.995943"
}