{
  "id": "e3add4f1-cbc8-4ecf-a714-198bd736bae2",
  "title": "Hangi Kur’an",
  "author": "Ali Şeriati",
  "year": "1996",
  "issue": "Sayı: 64 - Temmuz 1996",
  "url": "https://www.haksozhaber.net/okul/hangi-kuran-1378yy.htm",
  "content": "Evet, sen Kur'an diyorsun, ama hangi Kur'an? Cehaletin elinde teberrük edilip kutsanan bir nesne olan Kur'an mı? Cinayetin mızraklarının ucundaki Kur'an mı? Yoksa çeyrek yüzyıldan daha az bir sürede, çölün dağınık ve düşman kabilelerini birleştirerek, dünyanın egemen güçlerini -Bizans, Sasani- çökerten, insanlığın kaderini ele geçiren, devrimci yapısıyla insanlık tarihinde yepyeni bir medeniyet ve kültür meydana getiren bir kitap olarak mı Kur'an?\nDaha çok hayata, bilgiye, izzet, kemal ve cihada yönelik! Yaklaşık yetmiş suresinin adını insanı ilgilendiren konulardan alan bu kitap; yaklaşık otuz süresinin adını maddi fenomenlerden alırken, yalnızca iki süresinin adını ibadetlerden alan bir kitap!.\nBu kitap, \"dostunun cehaleti\" ve \"düşmanının hilesiyle\" yapraklan açıldığı günden beri, yaprakları masraflı olmaya başladı. \"Metni\" terk edilip \"cildi\" revaç bulduğundan beri adı \"okumak\" anlamına gelen bu kitap, okunmaz oldu. Kutsama, teberrük ve mal kazanma işleri gördü. Toplumsal, ruhsal ve düşünsel mesele ve dertlerin cevabı bu kitapta aranmadığından beri, onda soğuk algınlığı, romatizma türünden bedensel hastalıkların şifası aranır oldu. Uyanıkken terkedip, yatarken başlarının üstüne asarak uyuduklarından beri, görüyorsun ki ölülerin hizmetine sunulmakta, ölüp gitmişlerin ruhlarına ithaf edilmekte ve sesi yalnızca mezarlıklardan duyulmaktadır.\n(Anne Baba, Biz Suçluyuz)",
  "crawled_at": "2025-06-02T10:26:33.995943"
}