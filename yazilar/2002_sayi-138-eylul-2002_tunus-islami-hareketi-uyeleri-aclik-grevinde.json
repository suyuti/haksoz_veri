{
  "id": "a2e99180-ce92-4701-b7fb-5ab96f3eaca1",
  "title": "Tunus İslami Hareketi Üyeleri Açlık Grevinde",
  "author": "Haksöz",
  "year": "2002",
  "issue": "Sayı: 138 - Eylül 2002",
  "url": "https://www.haksozhaber.net/okul/tunus-islami-hareketi-uyeleri-aclik-grevinde-3415yy.htm",
  "content": "Uluslararası Af Örgütü başta olmak üzere uluslararası insan hakları savunucusu örgütlerin verdiği bilgiye göre Tunus'ta 1000'i aşkın siyasi tutuklu bulunmaktadır. Bunlardan 300'ü 26.08.2002 tarihinden itibaren, kötü şartlarının düzeltilmesi ve serbest bırakılmaları talebiyle açlık grevine başlamış bulunmaktadırlar.\nNahda hareketinin lideri Raşid el-Gannuşi ve 5 arkadaşı mülteci olarak bulundukları Londra'da arkadaşlarına destek olmak amacıyla açlık grevine 29.08.2002 tarihinde katıldılar. Tunus'ta Zeynel Abidin bin Ali diktasında hapishanelerde binlerce müslüman tutulmakta ve bunlardan onlarcası işkence ve kötü şartlardan dolayı ölmektedir, Raşid el Gannuşi bu durumu dünyaya duyurmak için bu eyleme giriştiklerini belirtti.",
  "crawled_at": "2025-06-02T10:26:33.995943"
}