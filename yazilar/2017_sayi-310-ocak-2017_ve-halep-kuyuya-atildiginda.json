{
  "id": "93ba1a5b-38ed-4962-ba34-31b442e93427",
  "title": "Ve Halep Kuyuya Atıldığında!",
  "author": "Osman Sevim",
  "year": "2017",
  "issue": "Sayı: 310 - Ocak 2017",
  "url": "https://www.haksozhaber.net/okul/ve-halep-kuyuya-atildiginda-7648yy.htm",
  "content": "Sesin sesi yonttuğu kuyudurHalep\nÖlümün evlat edindiği\nAğrısı uç veriryine Yusuf’un\nHizaya gelir körler ve sağırlar\nNe kervan geçer yoldan\nNe ip sarkar bir koldan.\nYakut Yakup hüznün kalmadı hamalı\nSessizliğe ayna tutan\nSırsız, sınırsız, ücretsiz\nKayıp çocukların saçlarını tarayan\nHayatın sözcüsü, sözlüğü gözleri\nGözyaşında göç etmedi.\nHani ses sahafçısıydık\nGördüğüne göz ucuyla\nBalıkçı düğümü atmış\nSesin esin kaynağı çocukların\nDiz burkan, gerdan deviren ahına\nCevap yazan\nSesin soğumayan kulpundan tutan.\nAyartılan kardeşin eli yakasında Halep’in\nŞehri yerle bir eden kinin sahibi\nBencilliğin, hırsın, hasedin\nAltın yüzünü, gümüş bileğini\nBir pulla takas eden ebleh\nNefesi bozuk nefer\nYüreği kuşatma kulesinde lata\nKi ıslak deve derisiyle sarmalanmış\nDilişlemez, el tutmaz, hüzün yapışmaz.\nVe kuyu, hain kardeş kalbinden daha sıcak!\nHarflerle çizemiyorum resimlerini\nYalnız Halep’in\nHer şey bir kâbus kadar gerçek\nHerkes birrüya kadar aciz!",
  "crawled_at": "2025-06-02T10:26:33.995943"
}