{
  "id": "d71b69f2-8527-4db2-a01a-5e003adbe02a",
  "title": "Anket Sonuçları",
  "author": "Haksöz",
  "year": "2000",
  "issue": "Sayı: 112 - Temmuz 2000",
  "url": "https://www.haksozhaber.net/okul/anket-sonuclari-2756yy.htm",
  "content": "Dergimizle ilgili yapmış olduğumuz ankete katılan, görüş, düşünce, öneri ve eleştirileriyle \"istişari\" halkamızı, zeminimizi kuvvetlendiren bütün kardeşlerimize teşekkür ediyoruz.\nOkudukları dergiyi, düşüncelerini ve kardeşliklerini önemseyenlerin, \"üşenmeyenlerin\" azmi; umudu diri tutanların, hayal görmeyen ama hayal edenlerin varlığı, gücümüzü ve inancımızı bir kez daha ve biraz daha artırıyor.\nDergimizin ilk kez hazırladığı anketin bizler için ziyadesiyle yararlı ve öğretici olduğunu söylemeliyiz. Aynı zamanda yoğun bir ilgi ile karşılaşmış olmanın derin mutluluğunu da zikretmeliyiz.\nAnketin oluşturduğu \"okuyucudan dergiye\" doğru uzanan hattın, bundan sonra da her zaman açık ve canlı tutulması gereğini hatırlatmak lüzumsuz olsa gerektir. Bu hat, sizlerin yazıları, düşünceleri ve her tür katkılarıyla daha kaliteli ve daha güzel bir dergi oluşturmada müşterek \"sorumluluğumuz\" olarak belirmektedir.\nYazışmak, yardımlaşmak ve tavsiyeleşmek için ille de bir \"davet\" gerekmediğini, bir ve beraber olması gerekenler elbette bilirler.\nŞimdi birlikte düşünmek ve yorumlamak düşüncesiyle bize ulaşan anket verilerinin değerlendirebildiğimiz sonuçlarını sunuyoruz:\n1-\nDergi anketine katılanların yaş ortalamaları\n20'nin altı: % 3\n20-30 arası: % 58\n30-40 arası: % 30\n40'ın üstü: % 9\n2-\nOkurların Cinsiyeti:\nKadın: % 27\nErkek: % 73\n3-\nMedeni Durum:\nEvli: % 60\nBekar: % 40\n4-\nMeslekler:\nÖğrenci: % 30\nİşçi: % 22\nMemur: % 6\nEv kadını: % 12\nSerbest: % 15\nDiğer: % 15\n5-\nDergiyi Takip:\nHer ay: % 95\nİki üç ayda: % 5\n6-\nDergiye ulaşım:\nAbone: % 58\nSatın alarak: % 42\n7-\nHaksöz'ü ne zamandan beri okuyorsunuz?\nİlk çıktığı günden beri: % 30\n1992-1994 arası: % 7\n1995'ten beri: % 24\n1996'dan beri; % 9\n1997'den beri: % 15\n1998'den beri: % 9\n1999'dan beri: % 6\n8-\nHaksöz'ü sizden başka kaç kişi okuyor?\n1 kişi daha okuyor: % 32\n2 kişi daha okuyor: % 14\n3-4 kişi: % 16\n5-6 kişi: % 2\n7 kişi: % 2\n8 kişi: % 4\n10 kişi: % 2\n20 kişi: % 2\nSadece ben okuyorum: % 26\n9-\nDüzenli takip ettiğiniz günlük gazete:\nAkit: % 55\nY. Şafak: % 44\nMilli Gazete: % 5\nZaman: %12\nDiğer: % 7\nNot:\nAnkete iştirak edenlerin birçoğu birden fazla gazete okuduklarını belirttikleri için, bu yüzdeleri gazete öncelikleri bağlamında fikir vermesi açısından aldık. Toplam yüzdeyi vermek, daha doğrusu bulmak (birden fazla gazete okuyanlar ayrıştırılmadığı için) bu verilerle mümkün değildir.\n10-\nDüzenli takip ettiğiniz haftalık yayın:\nSelam: % 25\n11-\nAylık takip ettiğiniz dergiler:\nİktibas: % 33\nEvrensel Mesaj: % 22\nÜmran: % 14\nFecre Doğru: % 12\nMuhtelif edebiyat dergileri: % 10\nİslamiyat: % 5\nBirikim: % 4\n12-\nSon üç ay içerisinde en fazla okunan kitaplar, sırasıyla:\nKur'an Meali ve Tefsirleri (Muhtelif)\nOrtadoğu'da Modernleşme ve İslami Hareketler\nYağmurdan Sonra\nKur'an'ın Ana Konuları\nEbuzer\nAdem\nDüşünmek Farzdır\nBizi Ayıran Duvar\nİnanmak ve Yaşamak\nİmamlar ve Sultanlar\nİslam Devriminin Aşamaları\nKonularına Göre Kur'an\nİslami Hareket ve Kudüs\nİki Sure İki Yorum\nDünyada Ali Şeriati\nEvrensel Vicdanın Sesi Olmak\nKesintisiz Darbe Düzeni ve İslami Direniş Sorumluluğu\nKadının Onuru\nKadın Karşıtı Söylemin İslam Geleneğindeki İzdüşümleri\nYediyüz\nİran'da Devrim ve Karşı Devrim\nTasavvuf ve İslam\nHz. Muhammed'in Hayatı (Muhtelif)\nModern Dünyada Müslümanlar\nNot:\nBunlardan başkaca birer ikişer okunan pek çok kitabın isimlerini buraya alamadığımızı ama okuyucularımızın övgüyle söz edilebilecek bir okuma listelerinin bulunduğunu hatırlatmak isteriz.\n13-\nDerginin teknik ve fiziksel değerlendirilmesi:\nYeni halini güzel bulanlar: % 60\nKapak yazıları daha okunaklı olmalı: % 6\nKapak daha sade olmalı: % 5\nYazı puntoları iri ve okunaklı olmalı: % 5\nYazılarda fotoğraf, resim ve karikatür vb.leri kullanılmalı: % 15\nFikir beyan etmeyenler: % 9\n14-\nDergi dili:\nAnlaşılır ve yalın bulanlar: % 40\nDile zamanla alıştım ve sorunum yok: % 20\nDili soyut bulanlar: % 5\nDilin anlaşılırlığı yazana göre değişiyor: % 5\nDaha anlaşılır olsa iyi olur: % 30\n15-\nDergideki konu başlıkları hakkındaki değerlendirmeler:\nGündem yazılarını beğeniyorum: % 26\nGündemin kendini tekrar ettiğini düşünüyorum: % 7\nGündem yazılan ile ilgili fikir beyan etmeyenler: % 67\nFikri ve siyasi yazıları yeterli buluyorum: % 20\nFikri ve siyasi yazıları yetersiz buluyorum: % 2\nFikir beyan etmeyenler: % 78\nKur'an çalışmalarını yeterli buluyorum: % 26\nYetersiz buluyorum: % 25\nFikir beyan etmeyenler: % 49\nEdebi çalışmaları olumlu buluyorum: % 15\nEdebi çalışmalara az yer veriliyor: % 5\nFikir beyan etmeyenler: % 80\n16-\nDergide öncelikli işlenmesi istenen konular:\nGündemdeki kavram ve konular: % 10\nFarklı İslami hareketler: % 10\nHadis, sünnet: % 7\nMektup köşesi: % 5\nİnceleme araştırma: % 5\nDaha fazla çeviri: % 5\nRöportaj ve soruşturma: % 5\nve yukarıdaki oranlarda olmamakla birlikte yakın tarih, kadın konusu, mahkemeler, kitap tanıtımı, Kürt sorunu da işlenmesi istenen konulardan.\n17-\nDerginin öncelikle okunan bölümleri:\nGündem: % 40\nKur'an çalışmaları: % 30\nEdebiyat: % 15\nSiyasi ve fikri yazılar: % 10\nDiğer: % 5\n18-\nHaksöz'e nasıl katkıda bulunabilirsiniz?\nDergiye abone bularak: % 80\nTemsilci olarak: % 10\nDiğer: % 10\n19-\nBaşkaca öneriler:\nOkuyucularla buluşulup sohbet toplantıları yapılmalı,\nDergide dosya konuları oluşturulmalı,\nDiğer sorumlu müslüman aydınlar da yazmalı,\nZamanında çıkmalı.\nKısa Değerlendirme\nHaksöz'ün ortalama 3-4 kişi tarafından daha okunuyor olması mesajımızın yaygınlaşması bakımından önemli bir gerçeğe işaret etmektedir.\nOkuyucularımız, gerek takip ettikleri gazete ve dergi çeşitliliği açısından gerekse zengin bir okuma listesine sahip olmaları bakımından son derece olumlu ve dinamik bir görüntü vermektedirler.\nDergi genelde, teknik ve fiziksel açıdan müspet olarak değerlendirilmekle birlikte farklı eleştiri ve önerileri de anlamlı bulduğumuzu belirtelim. Bu arada beğenilerin kişiden kişiye değişen, farklılaşan yönlerinin olabileceğini ve bu alanda herkesi \"memnun etme\"nin kolay olmadığı da hatırlanmalıdır.\nDergi diline ilişkin olarak ortaya çıkan kimi haklı eleştirileri almak ve anlamakla birlikte herkes ve her kesim için kolay anlaşılır, sorunsuz bir dilin ortaya konmasının zorluktan öte, imkansızlığı da göz önüne getirilmelidir.\n\"Tebliğci\" müslüman kimliğinin, tavrının aynı zamanda, anlama çabalarından, kelime zenginliğinden, dit hakimiyetinden geçtiğini ve bunun için de sözlük kullanmak, kitap karıştırmak benzeri \"eylem'liliklerin önemli olduğunu ve sürekli olması gerektiğini düşünmeliyiz. Kendimizi yetiştirmenin, geliştirmenin bu çabalarla mümkün olabileceği hatırdan çıkarılmamalıdır.\nDergiye abone bularak katkıda bulunabileceğini söyleyen kardeşlerimize ise bu husustaki gayretlerini bir an evvel hayata geçirmeleri ricamızı bir kez daha hatırlatmak isteriz.\n\"Sizi seviyoruz, ne olur susmayın\" diyenlere, bizimle birlikte \"uzun yolu\" yürüme kararlılığı içinde olduklarını duyuranlara, mesleği hanesine \"mahpus\" yazanlara ve eşi tarafından dergimizi okuması engellenen hanımlara hasılı bütün gönüldaşlarımıza sonsuz muhabbetlerimizi ve dualarımızı arz ediyoruz.",
  "crawled_at": "2025-06-02T10:26:33.995943"
}