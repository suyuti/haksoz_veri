{
  "id": "0b13a19c-e86b-4197-a075-217d1f89c6b6",
  "title": "Yolun Yolumuzdur",
  "author": "Ömer Mahir Alper",
  "year": "1996",
  "issue": "Sayı: 68 - Kasım 1996",
  "url": "https://www.haksozhaber.net/okul/yolun-yolumuzdur-1506yy.htm",
  "content": "Kalktın ayağa\nyürüdün\nsarp kayalara dik yokuşlara\nve\ndüştün yere\nkarıştın toprağa bir tohum gibi\nbinlerce başağı yeşertecek ölümün\nbinlerce bilinci bileyecek\nve nice yiğitler senin gibi\nölümü yaşayacak yaşamak için\nasacak geceyi boynundan\nyakacak gemileri\ndönmemek için\nve parola patlayacak\nya denizlere açılmak\nya ihanete bıçaklanmak\nDüştün yere\nparlayan bir ışık oldun ey şehid\nsen geçtin denizin öte yakasına\nboğulacak elbet fir'avun ve ordusu\nyağacak yağmur\ngök boşalacak\nmalta'da kurulan pusu\nsonsuzluğu açacak sana\nşafağı damıtacak yeryüzüne\nyeryüzüne yağacak yağmur\nOnur\ndiriliş\nve zafer\nMescid-i Aksâ'dan bakıyordu peygamber\nsen çıkıp gelir misin şimdi\nbir elinde mavzer\naçıp sayfalarını Kitab'n\nve yeniden başlayarak\nAllahu Ekber\nkasemle başlayarak\n\"birbiri peşinden gönderilenlere\nşiddetle eserek savurup atanlara\nyaydıkça yayanlara\nbirbirinden iyice ayıranlara\ngerçekleşecektir elbet\nva'dolunan şey\"\ney şehid\nyerde kalmayacak kanın\nve bir çağrı olacak insanlara\nsiyah\nzifiri gecelerin ardından\nalnımızın akıyla\nçıkacağız özgürlüğe\nyazarak\nzamana ve mekâna adımızı\nandımızı kanımızla yazarak\nsavaşacağız ey şehid\nbiz savaşla yaşayacağız.",
  "crawled_at": "2025-06-02T10:26:33.995943"
}