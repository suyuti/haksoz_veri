{
  "id": "78290227-ceac-441d-83ff-a9590a4bc460",
  "title": "Sizleri Allah'a Söyleyeceğim",
  "author": "Ali Değirmenci",
  "year": "2014",
  "issue": "Sayı: 277 - Nisan 2014",
  "url": "https://www.haksozhaber.net/okul/sizleri-allaha-soyleyecegim-7019yy.htm",
  "content": "Küçük Fatıma'nın pak ruhuna…\nSürgün ve kuşatma altında\nYakıcı soğukta\nYermük mülteci kampında\nHayatla ölüm yan yana\nAçlık dolanıyor şimdi\nTüm çocukların göz çukurlarında\nBuz kesen bir şubattı belki\nKüçük Fatıma Rabbine kavuştuğunda\nVe gözlerimi gözlerinde unuttuğumda\nTüm sözler çürümüştü\nBoğazımda hıçkırık\nKalbimin uçurumlarında ağlar gibi\nÖfkemin gelgitlerinde bir güzelce\nTükürdüm insan hakları palavracılarının suratına\nDemokrasi havarilerine\nFiravunların kralların modern dünyanın vicdanına\nTükürdüm demokratların işbirlikçilerin alayına\nYavru bir ceylan gibi masum\nGürül gürül akan bir pınar gibi yalnız\nYüreği dalgası durulmuş deniz gibi\nBir çöl gecesi sakinliğinde\nEbedi sükûnete ermeden önce\nSeslendi dünyaya öfke dolu gözlerle\nBu zulümlere seyirci kalanlar\nHayâsızca zalime ortak olanlar\nEy imanları pas tutanlar\nEy vicdansız mezhepçi holiganlar\nSizleri Allah'a söyleyeceğim!",
  "crawled_at": "2025-06-02T10:26:33.995943"
}