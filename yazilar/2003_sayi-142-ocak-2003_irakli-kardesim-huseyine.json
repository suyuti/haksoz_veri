{
  "id": "3ac98997-68c4-4f31-964c-268067f5054b",
  "title": "Iraklı Kardeşim Hüseyin’e",
  "author": "Emine Baykul",
  "year": "2003",
  "issue": "Sayı: 142 - Ocak 2003",
  "url": "https://www.haksozhaber.net/okul/irakli-kardesim-huseyine-3532yy.htm",
  "content": "Seni vuracaklar Hüseyin\nBen biliyorum...\nOynarken kız kardeşinle kapının önünde.\nÇamurdan ellerini yıkamadan daha,\nÜzerine yağacak binbir karartı.\nVe toz duman olacak eviniz.\nAnnen bir kez daha seslenmeden sana,\nSen düşen bir füzeyle ölüme gideceksin.\nAslında böyle olmamalıydı biliyorum...\nBöyle bitmemeliydi bu masalın sonu.\nSeninde bayramda giyineceğin kırmızı\nayakkabıların,\nVe maviden uçurtmaların olmalıydı.\nAma seni vuracaklar Hüseyin\nAnlasana biraz.\nSenin ölümün için yapıldı bunca hazırlık.\nSenin ölümün için konuşlandı uçaklar İncirliğe.\nSenin ölümün için sevk edildi bunca asker.\nSen ölünce Irak daha iyi olacak(!)\nAmbargo kalkacak Hüseyin\nVe artık bebeler ölmeyecek(!)\nAnlasana sevgili Hüseyin.\nSen ölünce açılacak yeni petrol kuyuları\nVe ülken, daha müreffeh bir yer olacak\nÜzülme Hüseyin\nSen o günleri göremeyeceksin belki\nAma Allah'ın vaadi daha güzel değil mi?\nİnan bana daha mutlu olacaksın.\nÇeçen, Afgan, Doğu Türkistanlı kardeşlerin\nVe Filistinli Muhammed Cemalle\nCennetin bahçesinde oynarken.",
  "crawled_at": "2025-06-02T10:26:33.995943"
}