{
  "id": "43e6e15c-dace-4c1b-8315-480d6f35177c",
  "title": "Kurşunlarla Dans",
  "author": "M. Yunus Gezer",
  "year": "2012",
  "issue": "Sayı: 253 - Nisan 2012",
  "url": "https://www.haksozhaber.net/okul/kursunlarla-dans-6562yy.htm",
  "content": "Kanar canımızın içi\nBir inşirah yollanır kardeş dilinden,\nSelahaddin-i Eyyubi’ye, Ömer Bin Abdülaziz’e\nHumus’a, Hama’ya ve Şam’a.\nÇocuklar daha yüreklidir,\nKoltuk sahibi diktatörlerden\nVe cennete uçan her çocuk,\nSonudur kan emici münafıkların.\nDevrimin diğer adıdır kan ve şehit\nHer şehit bir adımdır zafere\nVe her zafer\nBirlikteliğidir ümmetin,\nDirilişidir İslam tacının.\nDünyanın temiz simgesidir kardeş Müslümanlar\nSesler yankılanır doğudan\nBetonlar arasında çıkar penceresiz kalmış çocuklar\nOyunları olmuştur cenaze törenleri\nKurşunlarla yapmışlardır danslarını\nVe uçmuşlardır cennet semalarına.\nCennetin en güzel nimetidir,\nŞehit kanlarıyla sulanmış çocuklar\nYüreklerinde bir asrın ilahi kelamı,\nSapanlardan uçan taş kadar şiddetli imanları\nHer anne helallik verir,\nHer yeni günde evladına\nBilir,\nAl renklere boyanmış yiğitlerin,\nRahmanın katında diri olduğunu\nDua ile verirken mücadelelerini,\nKurtuluşu bekler Emevi Camii.",
  "crawled_at": "2025-06-02T10:26:33.995943"
}