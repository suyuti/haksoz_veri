{
  "id": "393265e4-34e4-4db4-a17d-bb4ea459a5a9",
  "title": "Adana'dan Bağdat'a Bir Yiğit, Bir Şehid",
  "author": "Haksöz",
  "year": "2005",
  "issue": "Sayı: 177 - Aralık 2005",
  "url": "https://www.haksozhaber.net/okul/adanadan-bagdata-bir-yigit-bir-sehid-4577yy.htm",
  "content": "ABD'nin Irak işgali sonrasında işgalci güçlere karşı kardeşlerinin yanında cihad saflarına katılan Arif Güler'in Kasım ayının ilk günlerinde Bağdat'ta işgal güçleriyle girdiği bir çatışmada şehit düştüğü öğrenildi. Bitlis'ten Adana'ya göç etmiş bir ailenin çocuğu olan Arif Güler 2001 yılında da cihada katılmak amacıyla Keşmir'e gitmişti.\nVakit\ngazetesinde Adem Özköse'nin yaptığı haberde Güler'in şehadetinden önce arkadaşlarına yazdığı mektupta Iraklı mücahitlere destek çağrısında bulunduğu kaydedildi. Mücahidlerin morallerinin çok iyi olduğunu belirten Güler, mektubunda şu ifadelere yer vermiş: \"Amerikalılar, Müslümanların dinlerini yok etmek, namuslarına el sürmek için Irak'ı işgal ettiler. Şükürler olsun ki mücahidler ABD ordusuna her geçen gün daha da etkili darbeler indiriyorlar. Müslüman kadınlara uzanan elleri bir bir kırıyoruz. Bütün dünya pek yakın zamanda, İslam'ın büyük zaferlerinden birine daha şahit olacak.\"\nSon mektubunda İslam dünyasının emperyalist işgal karşısındaki suskunluğuna Güler şu şekilde sitem etmiş: \"Bütün dünya ABD'nin oyununa gelerek bizi terörist ilan ediyor. Biz Allah'ın dini için çarpışan mücahidleriz. Özellikle İslam dünyasının Irak cihadına olan ilgisizliği bizi kahrediyor. Fakat bizler, tek sığınağımızın Allah olduğunu biliyoruz. Allah bize pek yakın zamanda büyük bir zafer bahşedecektir. Yaratanımız bütün Müslümanların ölümünü şehadetle eylesin.\"\nArif Güler'in yanı başımızda kardeşlerimizin yaşadığı acılara kayıtsız kalmayarak Müslümanlar için canını feda etme duyarlılığını kutluyor, Rabbimizden bu kardeşimizin şehadetini kabul buyurmasını diliyoruz.",
  "crawled_at": "2025-06-02T10:26:33.995943"
}