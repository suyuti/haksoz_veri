{
  "id": "ce7c267c-933c-4631-8778-0ef57c4d88a6",
  "title": "Kalmasın Bir Hoş Seda",
  "author": "Ömer Mahir Alper",
  "year": "1995",
  "issue": "Sayı: 50 - Mayıs 1995",
  "url": "https://www.haksozhaber.net/okul/kalmasin-bir-hos-seda-949yy.htm",
  "content": "Caddelerde taşlar değil çocuklar\nadım adım arşınlanan\nellerinde kına değil boyalar\nsiyah - kahverengi\nbir nefeste çıkar ağızlarından\n\"boyayalım mı abi\"\nCaddelerde taşlar değil çocuklar\nbakar yanık yüzlerinden gözleri\ngözlerinde umutsuz bir karanlık\nkaranlıkta zayıf bir ışık belki\nözgürce haykırırlar bildiklerini\n\"boyayalım mı abı\"\nCaddelerde taşlar değil çocuklar\nverir nefesini / savurur rüzgar\nhiç bilmedikleri yere\nvurur denizin dalgaları\nkanat çırpan martılar\nhatırlatarak kaçtıkları evleri\nanalarından emdiklerini\nburnundan getirdiklerini devrin\nkimse görmez\nkimse duymaz lanetlerini\nyalnız hoş bir seda kalır kubbede\n\"boyayalım mı abi\"",
  "crawled_at": "2025-06-02T10:26:33.995943"
}