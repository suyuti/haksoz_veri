{
  "id": "46b4aae2-615f-4981-b62c-9d90b0a53890",
  "title": "İstanbul Üniversitesinde \"Kur'an Konulu Kitap Sergisi\"",
  "author": "Haksöz",
  "year": "1994",
  "issue": "Sayı: 45 - Aralık 1994",
  "url": "https://www.haksozhaber.net/okul/istanbul-universitesinde-kuran-konulu-kitap-sergisi-801yy.htm",
  "content": "İstanbul Üniversitesi Edebiyat Fakültesi'nde 28 Kasım 1994 Pazartesi günü \"Kur'an Konulu Kitap Sergisi\" açıldı. Okul yönetiminin baskısı ve polis müdahalesine rağmen açık tutulmaya çalışılan hitap sergisine öğrencilerin ilgisi oldukça yoğundu. Sergide Kur'an'la ilgili birçok kitap üniversite öğrencilerine tanıtılmaya çalışıldı. Kur'an'ın bazı çarpıcı ayetleri Fakülte binasının muhtelif duvarlarına asılınca bu ilgi daha da arttı. Kur'an'ı tanıtıcı ayetlerle düzenlenen ve öğrencilere dağıtılan bildirilerin yere atılmadan saklanması ve okunması bu ilginin ciddiyetini ve yozlaşmış fikir ve ideolojilerden bıkan öğrencilerin sahih bir İslami tebliğe ne kadar açık olabileceklerini göstermekteydi. Sistemin kokuşmuş bütün birimlerinde olduğu gibi Allah'ın ayetlerine idraklerini kapatmış, inanç ve düşünce özgürlüğünün yasakçısı ve vahyi gerçeklerden korkan Fakülte yöneticilerinin \"Kur'an Konulu Kitap Sergisi\"ni niçin polis zoruyla engelledikleri de böylece ortaya çıkıyordu. Sergi boyunca, sergiyi düzenleyen arkadaşlar insanlarla Kur'an arasındaki engelleri kaldırmak için mücadeleye devam edeceklerini ve İslam'ı resmi veya tahrif olan geleneksel değerlerden değil, Kur'an'ı temel alarak öğrenmek gerektiğini sergiye ilgi gösteren değişik ideolojik eğilimlerden bir çok insana anlatmaya çalıştılar",
  "crawled_at": "2025-06-02T10:26:33.995943"
}