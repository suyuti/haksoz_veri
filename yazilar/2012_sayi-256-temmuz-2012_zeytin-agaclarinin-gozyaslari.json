{
  "id": "a87338bc-1949-47bc-8572-b43d02c60cba",
  "title": "Zeytin Ağaçlarının Gözyaşları",
  "author": "Bünyamin Doğruer",
  "year": "2012",
  "issue": "Sayı: 256 - Temmuz 2012",
  "url": "https://www.haksozhaber.net/okul/zeytin-agaclarinin-gozyaslari-6621yy.htm",
  "content": "Orada; Filistin'de\nAcıların derinleştiği toprakta\nSiyonistlerin yürekleri dağladığı yerde\nKesilen incecik bir daldan sızıyor gözyaşları\nSıcak yağmurlar gibi\nYeşil yapraklarından\nEy Filistin\nÖfkeni diri tut\nEy kanayan  yalnızlığıyla fecri soluyan Kudüs\nTebessümünü arıyor zeytin gözlü taş çocuklar\nİşgalciler zeytin ağaçlarını kestiler\nYapraksız ve küskün kökleri kaldı\nZulme uğramış toprak ve yürekler\nBekleyin şah damarımızda toplanan baharı\nHer kesilen ağaçta bir güneş saklı\nKan içinde esir Kudüs’ün gözbebeği\nTemellerinden geliyor içli içli iniltileri\nAydınlık mı aydınlık yüreği\nEy Filistin\nBiliyorum sende derin bir aşk var\nKi aşkının uğruna kimse senin kadar ölmedi\nYapraklar kıpırdamıyor\nHavada sessizlik\nHavada kayıtsızlık\nYoksa kalplere gömülü iman mı hareketsiz\nNeyi kaybettik içimizde\nİhlâsı mı samimiyeti mi sadakati mi\nYoksa taşlanan kalbimiz mi\nEy Filistin\nToprağa karılan zeytin dallarının öfkesi\nDaha kavi kılsın akan direniş nehirlerini\nBir gün Siyonist gözler kapanır\nElleri kırılır\nİnsanlar ve ağaçlar fecrin aydınlığında özgürlüğe kanatlanır\nTüm acılar ateşe verilir Filistin toprağında\nAlnı kalbi gibi pak olan Kudüs’üm\nİnanıyorum özgürlüğün çok yakında, çok yakında",
  "crawled_at": "2025-06-02T10:26:33.995943"
}