{
  "id": "57bf6ef7-f1fc-49ef-9e18-5940c81ab514",
  "title": "Filistin Yaramız",
  "author": "Bünyamin Doğruer",
  "year": "2020",
  "issue": "Sayı: 353/354 - Ağustos/Eylül 2020",
  "url": "https://www.haksozhaber.net/okul/filistin-yaramiz-8378yy.htm",
  "content": "Ey alnımdaki ışık\nKalbime yara gibi çizilen Kudüs\nEy özlem yüklü diyarım\nAğıtlar, direnişler ülkesi Filistin’im\nSen Siyonist işgal altında yandığında\nBakır topraklarında başladı intifada\nVe senin kutlu tarihinde\nYeniden ateşini yakacağız siperlerimizde\nOnurlu direnişin\nKurtulacaktır Kudüs\nŞehadet düşleri ile oyalı\nVahyin ışıklarıyla yıkanan\nYeşerecek dirilişin tohumları\nBitecek bir gün elbet\nZehir saçan Siyonist fırtınalar\nYıldızlı semalarda Kudüs'ün ışıkları yanar\nGüneşten bir düş gibi\nÇocuklar, ah taş çocuklar\nÜzerlerine yıkılan evlerinde bayram yaparlar\nAh Kudüs\nHangi yalnızlığını anlatsam\nYıllarca sahipsiz soylu acılar sürükledi seni\nAy gibi berrak, tertemiz akşamların\nSırtında Siyonist hançer saplı akıyor gülümün kanı\nSen orada mahzun ben burada sancılı\nTek yol direniş sevgili Kudüs’üm\nDireneceğiz\nBir gün kıracağız bu zulmün zincirlerini\nGöreceğiz ey Aksa\nTaşlarındaki yağmur serinliğini\nİnan bana kardeşim\nHer gün soruyorum kanayan yarasıyla mahzun Filistin’i",
  "crawled_at": "2025-06-02T10:26:33.995943"
}