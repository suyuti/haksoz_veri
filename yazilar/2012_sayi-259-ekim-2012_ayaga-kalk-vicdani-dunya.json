{
  "id": "3431cafd-847e-41c4-9722-67181ca8847c",
  "title": "Ayağa Kalk Vicdani Dünya",
  "author": "Bünyamin Doğruer",
  "year": "2012",
  "issue": "Sayı: 259 - Ekim 2012",
  "url": "https://www.haksozhaber.net/okul/ayaga-kalk-vicdani-dunya-6690yy.htm",
  "content": "Göğsüm daralıyor\nGözlerimde hüznün acısı\nİnşirah ver Rabbim\nBu sessizliğin sonu yok\nHuzur kalmadı bu dünya cehenneminde\nHer gün doğumunda yağmalanıyor sevinçlerim\nVe ölümlerin kara gölgesi düşüyor gözlerime\nGökyüzünde yetim sesleri ateş ve barut içinde\nFosfor bombalarının aydınlığında ayrılıklar\nGuantanamo çağında\nVahşi ve ahlaksız güçlerin zakkum acılarıdır\nBeni kederli, beni hüzünlü kılan\nEy ağıtlar sarmalıyla yükselen dünya\nEy demirden yumruğunu mazlumlara indiren müstekbirler\nHak edilmiş direnişler karşısında\nYenileceksiniz\nŞimdi direnişle mayalanan öfke sularında\nAyağa kalkın halklar vicdanlar adına\nBu ölümcül iklimlerden çıkıp\nAçın kalbinizi adalet ve özgürlüğe\nAllah büyüktür\nHer şey O’nun elinde\nGünleri döndürüp duruyor bazen zirvede bazen vadide\nElbet bir ışık süzülür karanlığıma\nCesetler değil artık gül vursun kıyılarıma\nŞimdi zaferi bekliyorum zaferi durmadan\nBir de ayağa kalkmasını tüm vicdani dünyadan",
  "crawled_at": "2025-06-02T10:26:33.995943"
}