{
  "id": "79dee40b-28e6-41d2-ae5d-0b3263a08b27",
  "title": "Mahkemeler",
  "author": "Haksöz",
  "year": "1996",
  "issue": "Sayı: 66 - Eylül 1996",
  "url": "https://www.haksozhaber.net/okul/mahkemeler-1445yy.htm",
  "content": "Müslüman Genç Davası\nTahir Gül ve Muhammed Şerbetçi'nin tutuklu olarak yargılandıkları davaya İstanbul 4 No'lu DGM'de devam edildi. Mahkeme, silahlarla ilgili Adli Tıp raporunun gelmediğini hatırlatarak, sanık avukatlarından davaya ilişkin taleplerinin olup olmadığını sordu. Sanık avukatları, ortada bir örgüt bulunmadığını söyleyerek sanıkların ek ifadelerine gerek kalmadığını belirttiler.\nBu arada söz alan sanık Tahir Gül dava ile ilgili tüm delillerin toplandığını, Adli Tıp raporunu beklemenin yersiz olduğunu belirtip mahkemenin bir an önce karar aşamasına gelmesini isledi.\nMahkeme heyeti, geçen duruşmada reddettiği Müslüman Gençlik Örgütü hakkında Emniyet'ten istenmesi talep edilen ayrıntılı raporun bu duruşmada istenmemesine karar verdi. Heyet, tahliye talebini reddederek, Adli Tıp raporu için duruşmayı 14.10.96, saat 11.00'a erteledi.\nHak Söz Davası Görüldü\nMayıs'96 sayımızda yayınlanan \"Çiğnenen Onurundur! Onuruna Sahip Çık! Siyonist Zulme Karşı Sesini Yükselt!\" ve \"MGK'nın Yeni Bakanı ve Sistemin Korkulu Rüyası: Cezaevleri\" başlıklı yazılardan dolayı dergimiz hakkında açılan dava 27 Ağustos 1996 tarihinde İst. 5 No.lu DGM'de görüldü.\nDuruşmaya katılan Hamza Türkmen, derginin sahibi olduğu için 312'ye giren birinci yazıdan sorumlu tutmadı. Cezaevleri ile ilgili yazıdan dolayı ise TMK'nın 7. maddesine muhalefet etmekle suçlandı. Türkmen duruşmada verdiği ifadesinde \"söz konusu yazıda, gündemde olan cezaevleri ile ilgili haksızlıkların dile getirildiği, terörle mücadele kapsamında ismi geçen kişilerin kamuoyuna malolmuş ve basında yer almış isimler olduğu ve yazının bu kişileri terör örgütlerine hedef göstermek için değil, insani haklar bağlamında kaleme alındığı'nı belirtti.\nDuruşma Yılmaz Çakır'ın ifadesinin alınması için 12.11.96 saat 10.00'a ertelendi.\nCengiz Sarıkaya\nCengiz Sarıkaya İst.5.No.lu DGM'deki duruşmasına sağlık nedeniyle gelemedi. Duruşma 31.10.96 saat 10.20'ye ertelendi.",
  "crawled_at": "2025-06-02T10:26:33.995943"
}