{
  "id": "058354e9-befb-46ee-9ee4-de45474856a5",
  "title": "Ortadoğu'da Soğuk Savaş Dönemi Geri mi Geliyor?",
  "author": "Haksöz",
  "year": "1997",
  "issue": "Sayı: 79 - Ekim 1997",
  "url": "https://www.haksozhaber.net/okul/ortadoguda-soguk-savas-donemi-geri-mi-geliyor-1823yy.htm",
  "content": "Rusya-Suriye hava tatbikatı (22-27 Eylül) ve Türkiye-İsrail-Amerika arasında 15 Kasım'da yapılması planlanan deniz tatbikatı bölgede barışı yerleştirmek ve Arap-İsrail yakınlaşmasını sağlamak yerine yeni bir bölgesel soğuk savaşın temellerini atıyor.\nGözlemciler Suriye-İsrail yakınlaşmasının Arap dünyasının ve özellikle de Suriye'nin Türkiye-İsrail işbirliği konusunda duydukları artan rahatsızlığın en açık delili olarak gösteriyor.\nSuriye Devlet Başkanı Hafız Esad'ın geçtiğimiz Ağustos'ta Tahran'a düzenlediği ani ziyareti ise Ankara ile Tel-Aviv arasında gittikçe artan yakınlaşma ve işbirliği hakkında Arapların duyduğu endişelerin göstergelerinden biri olarak kabul ediliyor. Moskova'nın Şam'la böyle bir askeri tatbikata onay vermesinin ise bölgesel siyasetin Oslo-Madrid ekseninden uzaklaşmaya başladığı hakkında ciddi bir kanıt oluşturduğuna inanılıyor. Analizciler NATO'ya üye olan Türkiye ve ABD'nin İsraille birlikte bir deniz tatbikatına katılmasını, Moskova ve Washington arasında meydana gelen soğuk savaşı hatırlatırcasına süper güçlerin bölgesel kutuplaşmayı teşvik ettiklerini belirtiyorlar.\nTürkiye ile İsrail arasındaki işbirliği, İsrail askeri uçaklarına senede dört kez eğitim uçuşu yapma izni veriyor. Bu da İsrail'in pilotlarını dağlık bölgeler üzerinde ve uzun meşalelere uçuş yaptırarak eğitileceği anlamına geliyor. Çünkü bu, İran hedeflerini vurmayı mümkün kılan tek yol.\nGözlemciler, Ankara ile Tel-Aviv arasındaki işbirliğinin Siniye ile İsrail arasında herhangi bir savaş çıkması durumunda askeri bir dayanışmaya dönüşmesinden çekiniyorlar.\nEl-Vasat",
  "crawled_at": "2025-06-02T10:26:33.995943"
}