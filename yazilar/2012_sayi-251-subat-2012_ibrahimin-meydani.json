{
  "id": "e515afbf-366b-49f3-91ca-cd898c792158",
  "title": "İbrahim’in Meydanı",
  "author": "Murat Aydoğdu",
  "year": "2012",
  "issue": "Sayı: 251 - Şubat 2012",
  "url": "https://www.haksozhaber.net/okul/ibrahimin-meydani-6522yy.htm",
  "content": "Ah, Yakub!\nSen, gönlümüzün bir köşesi,\nElçilerden bir şerefli elçi,\nMazlumların gözyaşı,\nYüceltilmiş Yakub!\nİsmini taşıyan çetenin yaptıklarını bilseydin,\nÇağın Yusufları için ne kadar hüzünlenirdin.\nŞimdi İbrahim’in meydanında,\n“Kahrolsun İsrail” derken,\nYüreğimizin bir köşesi de kahroluyor.\nAh, Davud!\nSen, gönlümüzün bir köşesi,\nElçilerden bir şerefli elçi,\nDemirden nağmelerin emanetçisi,\nDağların ve kuşların yankısı,\nŞi’ra yüzüğünün taşıyıcısı,\nCalut’un taşlayıcısı Davud!\nYüzüğünü taşıyan tağutun yaptıklarını bilseydin,\nFilistinli çocuğun elinde taş olurdun.\nŞimdi İbrahim’in meydanında,\nSiyon yıldızını yakarken,\nYüreğimizin bir köşesi de yanıyor.\nAh, İbrahim!\nSen, gönlümüzün bir köşesi,\nElçilerden bir şerefli elçi,\nSana en yakın olanlar,\nAdının sahte taşıyıcıları değil,\nŞimdi İbrahim’in meydanında,\nZalimlere erişmeyen bir ahdi yüklenen,\nTaşın altına elini koyup,\nElinin altında taş taşıyanlardır.",
  "crawled_at": "2025-06-02T10:26:33.995943"
}