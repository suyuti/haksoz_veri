{
  "id": "6bdaba75-4e09-4d5f-ada8-6defabd79778",
  "title": "Panel Dergisi Tavır Aldı",
  "author": "Alp Işıklı",
  "year": "1993",
  "issue": "Sayı: 27 - Haziran 1993",
  "url": "https://www.haksozhaber.net/okul/panel-dergisi-tavir-aldi-411yy.htm",
  "content": "Panel dergisi son sayılarında Türkiye gündemine sokulan \"\nDeğişim Projeleri\n\"nin mevcut sistemin tıkanan damarlarını açmak için piyasaya sürüldüğünü ve bazı müslümanlarında bu oyunun içine düştüğünü \"\nGündem\n\" köşesindeki yazıda işliyor. Derginin Mayıs 1993 sayısındaki bu yazıda Ömer Vehbi Hatiboğlu şunları söylüyor:\n\"\nYükselen toplumsal muhalefetin kendisini İslam'la ifade etme eğilimine girmesi ve İslamcı aydınların toplumsal muhalefetin öncüleri konumuna yükselmeleri, kemalist - laik aydın denilen kabzımalcıları harekete geçirdi. Daha sivil, daha özgürlükçü ve daha katılımcı bir toplum oluşumuna giden eğilimi asli mecrasından saptırmak için artık mazgalların açılması zamanı gelmişti. Onlar da artık bazı şeylerin değişmesi gerektiğini anlamışlardı: Osmanlılardan sonra Atatürk'ün kurduğu Cumhuriyet, günün koşullarına uygundu, Son derece sıkı bir elbise giydirilmişti. Halk kimi seçerse seçsin, bazı temel unsurların zinde güçler tarafından kullanılması, yani 'Devletin üstünlüğünün, egemenliğinin' sürmesi ilkesi geçerli kılınmıştı.\nEvet Atatürk ilke ve inkılaplarının korunması ve kollanması Laik - Kemalist TC'nin iç ve dış düşmanlarına karşı muhafaza edilmesi gereği yeniden gündeme gelmişti. Ama bu kez 'askeri darbe' birazcık ayıp kaçabilirdi. Şimdi gerekli olan; revizyon ve rejimin restorasyonuydu. Bu da ancak sivil bir darbe ile gerçekleşebilirdi. Bu darbede generaller olmayacaktı.\nBu pislik ne II. Cumhuriyet isteğiyle, ne Neo Osmanlıcılık ile, ne Yeni Oluşum iddiası ile ve ne de ne anlama geldiği pek de bilinmeyen (daha doğrusu herkesin yıllardır söyleyip durduğu ama birilerinin yeni keşfetmiş havasına büründükleri, sahiplendikleri) değişim projeleri ile temizlenemez.\nTürkiye toplumu kendisine dar gelen bu kirli, bu yıpranmış gömleği sırtından çıkarıp çöplüğe atacaktır. Birilerinin bunu yıkayarak sökükleri dikerek kendisine yeniden giydirme teşebbüsüne asla iltifat etmeyecektir.\nTürkiye toplumu, diğer müslüman halklar gibi, Hak'kın Hakimiyet çağının arafesinde bulunduğunun idrakindedir. Tarih Hak'ka yürümektedir. İnsanlık Hak'ka yürümektedir,\n...ve dünya İslam İnkılabına hazırlanmaktadır.\n\"",
  "crawled_at": "2025-06-02T10:26:33.995943"
}